"Il settore delle costruzioni non riesce ad agganciare la ripresa". L'osservatorio congiunturale dell'Ance prevede una crescita degli investimenti dello 0,2% nel 2017, "un aumento del tutto trascurabile per parlare di effettiva risalita" del settore e parla di "motori ancora spenti". Nel 2018 potrebbe andare meglio con un incremento previsto dell'1,5%.

Il nuovo presidente dell'Ance, Giuliano Campana, denuncia "una situazione di stallo in cui versa il settore delle costruzioni in controtendenza con l'andamento dell'economia in generale" che ha "costretto a
rivedere al ribasso le stime" per gli investimenti. "La crescita che quest'anno avevamo previsto dello 0,8% si ferma a un misero 0,2%", afferma Campana presentando l'Osservatorio congiunturale sull'industria  delle costruzioni.
