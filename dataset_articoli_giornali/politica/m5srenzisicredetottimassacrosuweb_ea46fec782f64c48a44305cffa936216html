
            
            (ANSA) - ROMA, 30 MAG - "Renzi crede di essere Francesco
Totti. Oggi la pagina Matteo Renzi News (che fa parte della
incredibile strategia comunicativa dell'ex premier e voluta
direttamente da lui anche se nessuno lo ammette) ha pubblicato
un imbarazzante fotomontaggio, condiviso anche dal tesoriere del
Pd Bonifazi, che ritrae fianco a fianco Renzi e Totti con la
scritta a caratteri cubitali orgogliosi di questa generazione!
due grandi capitani". Lo scrive il M5S in un post sul blog di
Beppe Grillo - e rilanciato dallo stesso ex comico - dal titolo
"Renzi si crede Totti, la Rete lo massacra #RenziRitirati".   
				          