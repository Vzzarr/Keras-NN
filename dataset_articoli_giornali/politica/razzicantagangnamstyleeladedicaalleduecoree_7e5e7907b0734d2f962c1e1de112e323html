Insinuandosi tra le sale di Palazzo Madama, l'inviato di Radio Rock Dejan è riuscito a intecettare il senatore di Forza Italia Antonio Razzi - noto anche per i suoi reiterati viaggi in Corea del Nord. Razzi  si è simpaticamente intrattenuto alla Karaoke Rock Bike dell'emittende interpretando a modo suo il brano "Gangnam Style" del rapper sudcoreano PSY. "La dedico alle due Coree - ha detto Razzi - anche se la canzone viene dalla Corea del Sud, la dedichiamo alla Corea del Nord sperando che il maresciallo Kim Jong-Un non spari più e ritorni la pace tra le due Coree. Naturalmente con l'appoggio del grande presidente degli Stati Uniti Trump". L'esponente forzista ha poi concluso: "Naturalmente io sono disponibile per aiutare loro alla pace e sono pronto anche a sacrificarmi".