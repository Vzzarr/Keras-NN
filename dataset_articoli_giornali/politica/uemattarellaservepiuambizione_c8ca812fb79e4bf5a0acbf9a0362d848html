
            
            (ANSA) - ROMA, 29 MAG - "La gravità della situazione, con
forti squilibri, l'elevata disoccupazione giovanile e di lunga
durata, richiedono interventi più ambiziosi per una crescita
sostenibile, con occupazione di qualità e compensi equi". Lo
afferma il Presidente della Repubblica, Sergio Mattarella, in un
messaggio inviato al Segretario generale della Confederazione
Europea dei Sindacati, Luca Visentini, in occasione della
conferenza della Ces per il 60esimo anniversario del Trattato di
Roma, che il presidente definisce "un'opportunità preziosa per
ribadire l'importanza della costruzione europea per tutti i
lavoratori, per tutti i cittadini europei".   
				          