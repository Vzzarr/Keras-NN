
            
            (ANSA) - ROMA, 30 MAG - Nel nuovo Registro dei portatori di
interessi, cioè i lobbisti, accreditati alla Camera dei deputati
hanno ottenuto l'iscrizione 44 soggetti, di cui 35 persone
giuridiche e 9 persone fisiche. Lo ha riferito la vicepresidente
della Camera Marina Sereni, nel corso di un seminario svoltosi a
Montecitorio e organizzato dall'Associazione Stampa Parlamentare
(Asp).   
				   Il Registro è stato istituito da due mesi in attuazione del
Regolamento sulle attività di lobbing che la Camera si è dotata
nel 2016. Oltre ai soggetti che hanno ottenuto l'iscrizione al
Registro, ha spiegato Sereni, vanno aggiunte 59 persone
giuridiche e 11 persone fisiche che hanno presentato domanda e
sono in attesa di risposta, cosa che arriverà dopo la verifica
dei requisiti previsti dal Regolamento.   
				          