
            
            (ANSA) - ROMA, 30 MAG - "Finalmente, grazie al MoVimento 5
Stelle, dopo 4 anni e mezzo di nostre battaglie, bocciature,
insabbiamenti e rinvii da parte della maggioranza, domani
arriverà all'esame dell'Aula della Camera la proposta di legge
per il taglio dei vitalizi. Ora il Pd garantisca un iter veloce
del ddl, in modo che sia votato in entrambe le Camere al più
presto, naturalmente prima dello scioglimento delle stesse". E'
quanto affermano in una nota i deputati pentastellati della
commissione Affari costituzionali.   
				   "Abbiamo votato il mandato al relatore - proseguono gli
esponenti pentastellati - e stiamo lavorando alacremente perché
vogliamo che cessi questo ingiustificato privilegio, perché
tutti i cittadini sono uguali davanti alla legge, e i
parlamentari, per primi, devono dare l'esempio".   
				          