
            
            (ANSA) - PESCARA, 17 LUG - "Il rinvio della legge sullo ius
soli è un errore politico, un tentativo di inseguire la destra
su un terreno sbagliato". Così Roberto Speranza, leader
nazionale di Mdp-Articolo 1, oggi pomeriggio a Pescara, a
margine di un dibattito organizzato dai vertici locali del
movimento.   
				   "Io voglio dire a Gentiloni in particolare, che a furia di
fare la rincorsa alla destra finiranno solo per tirargli la
volata - prosegue Speranza -. Se fai a gara con Salvini a chi ha
la ruspa più grande, stai pur tranquillo che alla fine vince
Salvini, non certo il centrosinistra. È un errore grave al quale
bisogna rimediare - aggiunge l'esponente di Mdp - anche perché
parliamo di una legge che serve e che dunque è da approvare al
più presto".   
				          