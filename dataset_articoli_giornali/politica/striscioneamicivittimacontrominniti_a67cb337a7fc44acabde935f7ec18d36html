
            
            (ANSA) - BOLOGNA, 1 GIU - Gli amici di Davide Fabbri, il
barista ucciso a Riccardina di Budrio, per il cui omicidio è
ricercato il latitante serbo Norbert Feher, inizialmente noto
anche come Igor, hanno esposto uno striscione fuori dal bar, a
due mesi dalla morte, per contestare il ministro dell'Interno
Marco Minniti. 'Ministro Minniti, fallimento in tutto,
dimissioni', si legge nello striscione. Si tratta degli stessi
amici che, alcune settimane fa, contestarono il ministro quando
andò a Budrio a incontrare i suoi familiari.   
				   Gli amici di Davide Fabbri stanno promuovendo anche
un'associazione per ricordare il loro amico e chiedere giustizia
per la sua morte.   
				          