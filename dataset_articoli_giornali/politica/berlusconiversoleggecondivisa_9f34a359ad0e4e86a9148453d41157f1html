
            
            (ANSA) - ROMA, 30 MAG - "Mi sembra che si stia andando verso
una legge elettorale condivisa, come io ho sempre auspicato, e
verso un sistema proporzionale che è un sistema di giustizia".   
				Lo ha detto Silvio Berlusconi a margine della consegna del
premio Rosa Camuna in Regione Lombardia. 
   Secondo il leader di FI, "in un Paese che ha tre poli non si
può applicare il maggioritario per evidenti ragioni". 
   Quindi, ha concluso Berlusconi, "credo che sia la cosa
giusta, in Germania funziona da oltre 70 anni".   
				          