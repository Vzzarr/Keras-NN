
            
            (ANSA) - MONZA, 1 GIU - "Questi sono complici dell'invasione
clandestina in corso e cercano case e lavoro per i rom a Roma.   
				Lo facciano coi loro voti e non con quelli della Lega". Così il
segretario della Lega, Matteo Salvini, ha risposto su un
ipotetico sostegno a un governo guidato dal M5S. Salvini ha
sostenuto che "i 5 Stelle sono fra i principali complici della
immigrazione clandestina di massa che stiamo subendo". "Se il
modello 5 Stelle - ha concluso il segretario della Lega - sono i
4 milioni di euro che la Raggi spende per integrare e dare le
case ai rom a Roma, Dio ci scampi dai 5 Stelle".   
				          