
            
            (ANSA) - ROMA, 17 LUG - "Caro Luigi Di Maio invece di
invocare i 'morti' prova a rinunciare al tuo vitalizio. Invece
di collezionare una gaffe dietro l'altra prova a rimanere in
silenzio. Casaleggio e Grillo dovrebbero consigliarti di fare
meno il populista e di pensare più alle cose concrete. Insieme
ai tuoi colleghi del Movimento 5 Stelle avete preso in giro per
mesi gli italiani: invece di confezionare video acchiappa click
perché non rinunciate al vitalizio se lo considerate un
'trattamento medievale'? Ve l'hanno detto che potete farlo
vero?". 
Lo afferma Mariano Rabino, deputato e Presidente di Scelta
Civica commentando la gaffe di Luigi Di Maio che in un video
postato stamani ha citato un deputato morto nel 2016, che a suo
dire invece percepirebbe ancora il vitalizio.   
				          