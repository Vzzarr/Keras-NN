
            
            (ANSA) - ROMA, 17 LUG - "Inutile prendersela con la
ragioneria quando fa il suo lavoro: cerchiamo un'altra soluzione
e portiamo a conclusione la vicenda dei vitalizi. Di Maio vuole
strumentalizzare, noi risolvere, lui urla, noi lavoriamo". Lo
dice Ettore Rosato (Pd), interpellato al telefono. A chi gli
domanda dettagli, risponde: "Nelle prossime ore avanzeremo una
proposta per l'ufficio di presidenza per risolvere
definitivamente la questione e anche il caso di chi dopo la
riabilitazione pretende di ricevere indietro gli arretrati".   
				          