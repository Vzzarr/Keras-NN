
            
            (ANSA) - MATERA, 17 LUG - "Occorre far prevalere e
riaffermare in pieno il carattere di legame e di civiltà come il
Mediterraneo è stato prevalentemente nei secoli". Lo ha detto il
presidente della Repubblica, Sergio Mattarella, parlando a
Matera alla inaugurazione della prima Cattedra Maritain in
Italia. Il capo dello Stato ha sottolineato che "il Mediterraneo
da luogo di scambi cultura e commercio, di esperienze e di
costumi, in questo periodo" è diventato "un luogo di sofferenze,
di traffici disumani, spesso di morte". E invece "la comunanza
di paesaggi e culture" del Mediterraneo "costituiscono l'humus,
la base per i diritti umani, per la pace e per il dialogo".   
				          