
            
            (ANSA) - ROMA, 31 MAG - Ai post su twitter e facebook, al
'Matteo risponde', all'e-news, Matteo Renzi aggiunge un nuovo
format espressivo: la sua rassegna stampa a 'Ore Nove-Il punto
della giornata', il nuovo approfondimento mattutino sui social e
sulla nuova app Pd-Bob.   
				   Il segretario Pd ha passato in rassegna tutti i principali
quotidiani, spaziando da temi di politica estera all'economia,
sottolineando di non tralasciare nessun quotidiano "neppure il
Fatto Quotidiano". Il 'programma' doveva durare stamattina 15
minuti ed invece Renzi, scusandosi, si è intrattenuto per quasi
45 minuti.   
				          