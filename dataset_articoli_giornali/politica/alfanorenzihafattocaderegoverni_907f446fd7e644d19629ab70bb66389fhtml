
            
            (ANSA) - ROMA, 31 MAG - "Assistiamo divertiti a queste
dichiarazioni sul potere di ricatto e di veto dei 'piccoli
partiti'. Incredibile. Fin qui i governi li ha fatti cadere solo
il Pd, peccato fossero i propri. Letta, Renzi e adesso vedremo
se indurrà anche Gentiloni alle dimissioni oppure lo sfiducerà.   
				In tutti e tre i casi, il segretario del Pd è sempre lo stesso.   
				Piccoli partiti? Diffidare dei grandi. Questa chiamasi
instabilità ma, caro Pd, tu chiamale, se vuoi, 'elezioni'". Così
in un post su Facebook il leader di Ap Angelino Alfano.   
				          