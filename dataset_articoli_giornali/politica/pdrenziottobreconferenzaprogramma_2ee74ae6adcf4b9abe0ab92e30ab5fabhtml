
            
            (ANSA) - ROMA, 17 LUG -"Possiamo essere d'accordo o meno
sull'assegno universale per i figli come sul raddoppio dei fondi
delle periferie. Possiamo essere tifosi dell'austerity o della
flessibilità. Ma quel che è certo è che adesso finalmente si
discute di idee concrete. E per questo alla ripresa autunnale il
Pd organizzerà la propria conferenza programmatica, come
proposta da tanti a cominciare da Andrea Orlando, nei giorni che
vanno dal 12 al 15 ottobre. Proprio nel decennale della
fondazione del Pd". Lo annuncia Matteo Renzi, segretario del Pd,
nella sua newsletter Enews.   
				          