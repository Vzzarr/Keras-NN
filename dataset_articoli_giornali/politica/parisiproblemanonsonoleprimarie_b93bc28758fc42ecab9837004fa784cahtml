
            
            (ANSA) - ROMA, 31 MAG - "Oggi il problema non è fare le
primarie. Se loro le fanno sono contento ma oggi bisogna capire
che è necessario ricostruire un rapporto con i cittadini". Lo
afferma Stefano Parisi, leader di Energie per l'Italia, a 'Un
giorno da pecora" su RadioUno, rispondendo al leader di Ap
Angelino Alfano. "Se i partiti centristi si mettono tutti
insieme non fanno ciò che serve all'Italia", prosegue Parisi che
sottolinea come le porte del suo movimento siano "aperte" ma
serve "costruire un soggetto nuovo".   
				          