
            
            (ANSA) - ROMA, 1 GIU - "La mia collaborazione con il Pd è
conclusa". Lo afferma Angelino Alfano, leader di Ap, al termine
della Direzione del partito. La soglia del 5% sarà "la scintilla
per organizzare una rappresentanza di liberali e popolari che
tutti i sondaggi dicono possa superare il 10%", aggiunge
incaricando Maurizio Lupi di fare da ambasciatore con gli altri
soggetti centristi.   
				          