
            
            (ANSA) - ROMA, 1 GIU - Il M5s porta anche al Parlamento
europeo la sua battaglia contro i vitalizi e "i privilegi
anacronistici" della politica e presenta una proposta di
risoluzione per rivedere le disposizioni sulla pensione di
anzianità degli eurodeputati. L'iniziativa è stata presentata in
conferenza stampa dai parlamentari Ignazio Corrao, Marco Valli e
Laura Agea. "Gli europarlamentari - spiega Corrao - hanno
diritto a un vitalizio dopo appena un anno di mandato. E la cosa
più scandalosa è che un eurodeputato prende la pensione senza
versare mai un euro di contributo".   
				          