

(ansa)






É durato circa un'ora e mezza l'interrogatorio del ministro dello Sport Luca Lotti. I pm contestano all'ex sottosegretario a Palazzo Chigi la rivelazione del segreto e il favoreggiamento: avrebbe rivelato ai vertici Consip dell'esistenza di un fascicolo sulla centrale unica acquisti della pubblica amministrazione. All'atto istruttorio, che si é svolto nella caserma dei carbinieri del nucleo investigativo di Roma, hanno partecipato il procuratore di Roma Giuseppe Pignatone, l'aggiunto Paolo Ielo e il sostituto Mario Palazzi. Lotti era già stato ascoltato dai magistrati per rendere spontanee dichiarazioni il 27 dicembre. In quell'occasione aveva negato tutte le accuse. 
 






