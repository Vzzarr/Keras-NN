
            
            (ANSA) - CAMPELLO SUL CLITUNNO (PERUGIA), 30 MAG - "Se si
sceglie il proporzionale avranno le loro ragioni, che non sono
le mie": Romano Prodi è tornato a parlare di sistema elettorale
oggi pomeriggio a margine del suo intervento ad un convegno a
Campello su Clitunno. "Sono sempre stato per il maggioritario e
per finire le legislature", ha detto Prodi, secondo cui serve
"un sistema elettorale che consenta di avere una maggioranza
forte e che faccia governare per cinque anni". "A me non sembra
che il proporzionale faccia questi doni", ha concluso Prodi.   
				          