
            
            (ANSA) - MILANO, 17 LUG - "Non abbiamo soluzioni se non il
controllo quotidiano. Le forze dell'ordine stanno facendo la
loro parte, anche rischiando, ma ci sono. Dobbiamo andare avanti
su questo punto di vista". Così il sindaco di Milano Giuseppe
Sala ha commentato a margine del Consiglio comunale
l'aggressione ai danni di un poliziotto avvenuta nei pressi
della Stazione Centrale.   
				   "È chiaro che è una responsabilità del Comune ma anche molto
della Questura - ha aggiunto -. Ma il problema sta a monte
perché questa persona, con un decreto di espulsione, era ancora
in giro e gravitava su Milano. Il tema è complesso e ne parlerò
con prefetto e questore, ma non ci sono altre soluzioni che
quella di continuare a cercare di gestire un punto cruciale per
Milano".   
				          