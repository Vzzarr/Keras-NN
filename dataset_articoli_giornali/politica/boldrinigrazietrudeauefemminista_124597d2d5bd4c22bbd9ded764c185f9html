
            
            (ANSA) - ROMA, 30 MAG - "Presidente Trudeau, ho apprezzato la
scelta di dichiararsi apertamente femminista e di spendersi
personalmente su questo tema. Vorrei che anche nel nostro Paese
ci fossero molti leader politici che con orgoglio dicessero:
sono femminista! Me lo auguro proprio, presidente Trudeau, che
anche da noi si possa arrivare a questo, che lei sia un
esempio". Lo dice la presidente della Camera Laura Boldrini, in
occasione della conferenza del premier del Canada a Montecitorio
organizzata su invito della presidente della Camera, Laura
Boldrini, e del presidente del Senato, Pietro Grasso.   
				          