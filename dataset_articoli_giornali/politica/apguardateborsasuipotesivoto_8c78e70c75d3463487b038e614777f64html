
            
            (ANSA) - ROMA, 30 MAG - "L'allarme lanciato dal ministro
Alfano sul rischio di elezioni anticipate anche se non vengono
messi in sicurezza i conti pubblici è confermato dall'andamento
dei mercati. Ieri, infatti, la borsa di Milano ha perso il 2%
nonostante fosse una giornata tranquilla sugli altri mercati". A
dirlo è Valentina Castaldini, portavoce nazionale di Alternativa
Popolare. E conclude: "Se il Pd e la deputata Fregolent vogliono
far finta di non vedere perché hanno fretta di votare per
cavalcare l'onda del populismo facciano pure. Noi siamo e saremo
sempre responsabili e teniamo più ai cittadini italiani".   
				          