
            
            (ANSA) - ROMA, 1 GIU - Nel testo di Riforma del codice
antimafia, secondo la Ragioneria generale dello Stato sarebbero
"numerosi i punti critici in relazione ai profili finanziari,
che necessitano di chiarimenti". Pertanto risulta "impossibile
da parte della commissione Bilancio esprimere un parere
compiutamente motivato che possa risolvere tali criticità". Così
il presidente della commissione Bilancio di palazzo Madama,
Giorgio Tonini, secondo quanto si legge nel resoconto della
seduta di ieri della commissione stessa.   
				          