







MILANO - Dopo la bagarre sulla possibile scalata di Intesa Sanpaolo alle Assicurazioni Generali, la compagnia triestina cede il pacchetto di azioni della Ca' de Sass che aveva acquistato proprio in chiave difensiva per sterilizzare la possibile influenza della banca sul governo della compagnia, in virt√π dei divieti sulle partecipazioni incrociate tra colossi finanziari.

Oggi Generali ha annunciato di aver venduto 510 milioni di azioni ordinarie di Intesa Sanpaolo, pari al 3,04% del capitale sociale complessivo della stessa. "Contestualmente, Generali ha posto termine all'operazione in strumenti derivati collateralizzati, effettuata in data 17 febbraio, per coprire totalmente il rischio economico collegato all'acquisto delle suddette azioni. Il Gruppo Generali mantiene un'esposizione marginale (era arrivata al 3,4%) in azioni Intesa Sanpaolo come investimento finanziario ordinario".






