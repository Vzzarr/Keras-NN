 Il gruppo bancario e finanziario francese Societe Generale quoterà la controllata Ald, attiva nel mercato del noleggio a lungo termine di auto ad aziende e privati, mettendone sul mercato una quota fino al 23% del capitale e restando azionista di controllo. E' quanto informa il gruppo secondo cui dall'operazione conta di ricavare 1,6 miliardi di euro che saranno destinati allo sviluppo di Ald e per rafforzare ulteriormente l'indice di capitale di SocGen. Ald può contare circa 1,4 milioni di clienti in 41 paesi. La quotazione dovrebbe avvenire sul mercato Euronext di Parigi il prossimo 16 giugno.   