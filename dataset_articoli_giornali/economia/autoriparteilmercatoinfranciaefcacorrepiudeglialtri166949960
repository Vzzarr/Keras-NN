

Sergio Marchionne, numero uno di Fca (reuters)






MILANO - Mercato auto in ripresa in Francia, con Fca ancora una volta a viaggiare più dei concorrenti, mentre sale a dieci mesi la striscia positiva del Giappone.

Il mercato automobilistico francese si è rivitalizzato in maggio registrando una crescita delle immatricolazione dell'8,9%, di cui ha particolarmente beneficiato il gruppo Renault, le cui immatricolazioni sono salite del 12,5%. Lo ha reso noto l'Associazione francese dei costruttori di auto (Ccfa) precisando che l'incremento netto del mercato rispetto a maggio 2016, dopo una caduta tecnica del 6% a causa di due giorni lavorativi in meno nel mese di aprile, consente di aumentare la media da inizio anno a 904.352 Auto nuove immatricolate in francia con una crescita del 3,35 per cento.

Tra gli atri costruttorim, i francesi di Psa sono cresciuti ad un ritmo più lento del 4,3 per cento. I gruppi automobilistici francesi detengono a maggio il 54% del mercato nazionale, seguiti da Volkswagen con il 13,25%; il gruppo tedesco ha visto aumentare dell'11,4% le immatricolazioni rimaste in rosso per cinque mesi. Dietro il gruppo di Wolfsburg, c'è Ford con una quota di mercato del 4,3% e un aumento delle immatricolazioni del 19,8% e Fiat-Chrysler (Fca), con il 4,2% della quota di mercato e un balzo delle immatricolazioni del 18,5% in maggio.

Le vendite di nuovi veicoli in Giappone, invece, sono aumentate per il decimo mese consecutivo: a maggio hanno segnato un aumento del 6,1% rispetto all'anno precedente con una forte ripresa anche delle minicar (meno di 660 cm3) balzate del 25,3% dopo essere state penalizzate un anno prima dalla sospensione temporanea di alcuni modelli come Mitsubishi e Nissan. Nel dettaglio sono stati acquistati 237.512 veicoli (automobili, camion, autobus) di più di 660 cm3 lo scorso mese (tra cui 206.936 vetture, in crescita del 6,7%) e 135.064 modelli di auto più piccole.


 






