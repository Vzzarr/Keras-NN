
            
            (ANSA) - MILANO, 17 LUG - Avvio di seduta in cauto rialzo per
le Borse europee in un avvio di settimana segnato dal dato sul
Pil cinese del secondo trimestre, cresciuto del 6,9% oltre le
attese degli analisti. Parigi sale dello 0,06% a 5.238 punti,
Francoforte dello 0,16% a quota 12.652 punti mentre Londra
avanza dello 0,2% a 7.378 punti. In mattinata alle 11 verranno
diffusi i dati finali dell'inflazione nell'eurozona a giugno
mentre gli investitori restano in attesa della riunione della
Bce di giovedì per aggiornamenti sulle misure di politica
monetaria.   
				          