
            
            (ANSA) - MATERA, 17 LUG - La Giunta regionale della
Basilicata ha autorizzato il riavvio delle attività del Centro
Olio Val d'Agri di Viggiano (Potenza) dell'Eni. Lo si è appreso
a Matera a margine della visita del Presidente della Repubblica
Sergio Mattarella. L'esecutivo lucano ha acquisito i pareri
favorevoli degli organismi competenti sugli interventi di Eni
finalizzati alla messa in sicurezza dell'impianto, che è chiuso
dallo scorso 15 aprile in seguito alla scoperta di una
fuoriuscita di petrolio. La riapertura è comunque "subordinata
al rispetto di prescrizioni".   
				          