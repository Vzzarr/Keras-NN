
            
            (ANSA) - TOKYO, 18 LUG - La Borsa di Tokyo termina in calo
dopo il giorno di festività di ieri e torna nuovamente sotto
quota 20mila, appesantita dall'apprezzamento dello yen e in
attesa di nuove indicazioni dalla stagione delle trimestrali.   
				L'indice Nikkei ha ceduto lo 0,59% a quota 19.099,91, perdendo
118 punti. Sul mercato valutario lo yen si è andato apprezzando
negli scambi in Asia, dopo i dati sui consumi inferiori alle
aspettative negli Usa e un'inflazione più bassa del previsto,
assestandosi a un valore poco sopra quota 112 sul dollaro.   
				          