
					(Teleborsa) - Si sgonfia il mercato immobiliare USA, dove si registra un inaspettato calo delle compravendite in corso di abitazioni. 

Il dato, pubblicato dall'Associazione degli operatori immobiliari (NAR), evidenzia che l'indice pending home sales (vendite case in corso), che completa il quadro dell'andamento del business nel mercato immobiliare, è sceso ad aprile dell'1,3% a 109,8 punti dai 111,3 punti rivisti di marzo. (111,4 la prima lettura). Il mese precedente si era registrato un calo dello 0,9% (dato rivisto da -0,8%). 

La statistica è decisamente peggiore delle stime degli analisti che avevano previsto un aumento dello 0,5%. 

Il pending home sales indicizza le compravendite andate a buon fine, ma non ancora registrate. 
				