
            
            (ANSA) - TRIESTE, 31 MAG - Fincantieri ha firmato una lettera
di intenti con China State Shipbuilding Corporation (Cssc), il
maggiore conglomerato cantieristico cinese, e con il distretto
di Baoshan della città di Shanghai, volto alla creazione di un
parco industriale di settore.   
				   La firma è avvenuta nel distretto di Baoshan durante un
seminario sul tema "One Belt, One Road", tra Fabrizio Ferri, Ceo
di Fincantieri China, Chen Qi, vicepresidente di Cssc, e Su
Ping, vicedirettore del distretto, e segue quella che ha avuto
luogo a Pechino a febbraio alla presenza del Presidente della
Repubblica italiana Sergio Mattarella e quello della Repubblica
popolare cinese Xi Jinping, quando venne sottoscritto un accordo
vincolante tra Fincantieri, con l'ad Giuseppe Bono, Cssc e
Carnival Corporation, per la costruzione nel cantiere di
Shanghai Waigaoqiao Shipbuilding di due navi da crociera, e
altre quattro in opzione. (ANSA).   
				          