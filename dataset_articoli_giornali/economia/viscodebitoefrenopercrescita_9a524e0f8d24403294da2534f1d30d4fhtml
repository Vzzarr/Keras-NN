"Gli squilibri quando si accumulano si finisce per pagarli tutti insieme, non possiamo dimenticare" che il debito è "un fattore di debolezza cruciale di freno e di vulnerabilità alla crescita". Lo ha detto il governatore della Banca d'Italia, Ignazio Visco, nel suo intervento al Festival Economia di Trento, sottolineando che "non c'è una ricetta magica" per ridurlo, ma è "un impegno faticoso" che va fatto "posta per posta, elemento per elemento" andando avanti anche con "la spending review che va fatta dal basso, chiedendosi cosa serve e non serve oggi".