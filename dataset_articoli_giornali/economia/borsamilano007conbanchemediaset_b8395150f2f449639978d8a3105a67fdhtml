
            
            (ANSA) - MILANO, 30 MAG - Piazza Affari si conferma debole
sul finire di seduta al pari delle altre Borse europee. L'indice
d'area Stoxx 50 perde oltre mezzo punto. Tra i singoli listini
Parigi perde lo 0,57%, Londra lo 0,28% e Francoforte lo 0,26%.   
				Milano è orientato sulla parità con il Ftse Mib che segna un
+0,07% a 20.775 punti. Non cambia il passo dei singoli titoli
con Mediaset maglia nera (-2,58%) in scia all'ok condizionato
dell'Antitrust europeo al controllo di Vivendi su Tim (-1,95%).   
				Il gruppo francese ha in mano quasi il 30% del Biscione. Debole
il credito mentre il fondo Atlante ha indicato che non inietterà
altre risorse nelle banche venete. Le vendite  in particolare
piegano Banco Bpm (-2,19%) mentre Ubi cede l'1,09% così come
Intesa (-1,09%). Sul fronte opposto del listino prosegue il buon
passo di Italgas (+4,61%, in attesa del nuovo piano, seguita da
Ferrari (+2,215), St (+2,14%), Moncler (+2,45%). 
  Lo spread tra btp e bund è in area 188 punti base.   
				          