







MILANO - Dopo i marchi del modellismo ferroviario, anche il museo Rivarossi - la storica azienda di fermodellismo di Como - saluta l'Italia, e in particolare la sua culla lombarda con uno sguardo sul Veneto. Il museo Rivarossi è infatti stato venduto ad un negozio inglese.

Il tam tam è partito nel mondo del modellismo da un blog della casa editrice DueGi di Padova, specializzata proprio nel settore, secondo la quale l'acquirente è la Hornby. La stessa che aveva già rilevato negli anni passati i marchi dell'ex Gruppo (Lima, Rivarossi, Jouef, Arnold), e avrebbe ora trasferito il materiale dello storico museo fermodellistico Rivarossi. Questo riguardava "non solo la produzione della ditta di Como, dalle origini agli anni novanta, ma pure molti modelli significativi della concorrenza, di indubbio interesse anche per il non appassionato", si legge sulla rivista specializzata.

Nel lotto sarebbero inclusi anche oggetti della collezione del più piccolo Museo Lima, l'azienda vicentina chiusa nel 2004 esposto nella saletta conferenze all'interno delle elettromotrici ex FTV a Isola Vicentina (Vicenza). Non si conosce la cifra della vendita, né i motivi che hanno portato a questa decisione. Per evitare 'spezzatini' commerciali l'acquirente sarebbe stato contattato da associazioni da numerose associazioni tra le quali la federazione Italiana Modellismo ferroviario (Fimf) e la Rivarossi Memory.






