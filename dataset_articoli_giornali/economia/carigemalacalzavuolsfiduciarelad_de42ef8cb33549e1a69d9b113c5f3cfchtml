
            
            (ANSA) - GENOVA, 30 MAG - Il socio di maggioranza di Banca
Carige, Malacalza, ha deciso di sfiduciare l'a.d Bastianini. E'
quanto trapela da fonti vicine al cda dell'istituto genovese. A
quanto sembra il motivo riguarda i tempi dell'attuazione del
piano industriale, da accelerare, e i costi delle operazioni di
aumento di capitale e dismissioni dei crediti deteriorati. Fonti
vicine al cda parlano di una rottura "difficilmente sanabile"
tra il primo azionista, Vittorio Malacalza, e l'ad Guido
Bastianini. A quanto sembra è stata stilata una lettera di
sfiducia sulla quale il 9 giugno, è stato deciso oggi, si dovrà
confrontare un nuovo consiglio di amministrazione convocato
appositamente.   
				          