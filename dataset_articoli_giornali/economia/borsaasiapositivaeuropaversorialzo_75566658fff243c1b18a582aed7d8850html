
            
            (ANSA) - MILANO, 2 GIU - Le Borse di Asia e Pacifico chiudono
la settimana in positivo con Tokyo che registra un +1,6% e
supera i 20mila punti per la prima volta in 18 mesi. Più deboli
Hong Kong (+0,36%) e Shanghai (+0,17%). Segnano invece un +0,95%
Shenzhen e un +1,08% Seul.  La corsa dei listini segue quella di
Wall Street dopo l'annuncio di Donald Trump sull'uscita degli
Usa dall'accordo di Parigi sul clima che ha dato la scossa a
petroliferi e materie prime. Anche per l'Europa l'attesa è
positiva. Tra i dati macro in calendario dalla Spagna la
disoccupazione e l'indice dei prezzi alla produzione
nell'Eurozona. Dagli Stati Uniti nel primo pomeriggio occhi su
bilancia commerciale, disoccupazione e variazione salari non
agricoli.   
				          