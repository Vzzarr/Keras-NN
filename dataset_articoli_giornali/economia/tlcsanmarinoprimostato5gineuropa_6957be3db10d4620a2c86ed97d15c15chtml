
            
            (ANSA) - MILANO, 17 LUG - La Repubblica di San Marino sarà il
primo Stato d'Europa, e tra i primi al mondo, ad avere una rete
mobile 5G. Il progetto è entrato oggi nella fase operativa
grazie al memorandum of understanding siglato da Tim e il
Governo della Repubblica di San Marino, i cui contenuti sono
stati illustrati oggi dal Segretario di Stato, Andrea Zafferani,
dal direttore technology di Tim, Giovanni Ferigo, dal direttore
wholesale di Tim, Stefano Ciurli e dall'amministratore delegato
di Tim San Marino, Cesare Pisani.   
				   Già quest'anno, annuncia una nota, Tim procederà
all'aggiornamento al 4.5G dei siti mobili della propria rete
nella Repubblica anticipando alcune caratteristiche del 5G.   
				Entro il prossimo anno sarà possibile avviare la prima
sperimentazione nazionale del 5G introducendo frequenze
aggiuntive dedicate alla nuova interfaccia radio, che permettono
di utilizzare larghezze di banda molto ampie e combinate ad
antenne ancora più innovative consentiranno prestazioni
innarrivabili dalle attuali tecnologie mobili.   
				          