
            
            (ANSA) - MILANO, 30 MAG - La Borsa di Milano è girata
nuovamente in calo assieme agli altri mercati europei, con
l'Ftse Mib in ribasso dello 0,27%, dopo il breve passaggio in
positivo in scia all'asta di Btp e CctEu. Lo spread tra il Btp e
il Bund decennale è tornato di misura sopra i 190 punti. Nel
Vecchio Continente il Dax di Francoforte cede lo 0,2%. Il Cac 40
a Parigi lascia lo 0,8%. A Londra l'Ftse 100 cede lo 0,5%.   
				   A Piazza Affari le vendite colpiscono tra i 'big' soprattutto
Mediaset (-2,4%) e Telecom (-1,8%), mentre scade oggi il termine
fissato dall'antitrust Ue per verificare la posizione di Vivendi
nel Biscione. Arretra anche il Banco (-1,8%), con un
indebolimento di tutti i bancari. Unicredit lascia lo 0,8%.   
				Intesa lo 0,55%. Viaggiano in ribasso anche Exor, Generali
(-1,3%) e Saipem (-1,2%). Resta in spolvero Italgas (+3,8%) alla
vigilia del piano. Moncler guadagna il 2%. Ferrari l'1,5%.   
				          