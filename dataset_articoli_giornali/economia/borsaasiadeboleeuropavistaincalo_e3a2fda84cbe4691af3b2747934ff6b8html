
            
            (ANSA) - MILANO, 18 LUG - Borse di Asia e Pacifico in calo
con il Nikkei che a Tokyo cede lo 0,59% nell'attesa che giovedì
la Boj dia indicazioni sui tassi. Debole anche Hong Kong
(-0,09%) così come Shanghai (-0,13%) mentre si mostra in ripresa
Shenzhen (+0,34%). Tra le altre Piazze sulla parità Seul
(+0,03). La peggiore è invece Sidney che lascia sul terreno
l'1,18%. Vista in negativo anche l'Europa. Guardando ai macro di
giornata nel Vecchio Continente sono attesi l'indice dei prezzi
al consumo nel Regno Unito e dalla Germania l'indice Zew. La Bce
pubblica poi il Bank Lending Survey. Per quanto riguarda gli
Stati Uniti attesi i prezzi all'import, l'indice del mercato
immobiliare e gli acquisti netti delle attività finanziarie.   
				          