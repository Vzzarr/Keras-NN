
MILANO - La classe operaia non andrà in Paradiso, ma almeno ha fatto qualche passettino per avvicinare le proprie buste paga a quelle dei dirigenti. E' la principale evidenza che emerge da tre anni di rilevazioni sulle retribuzioni dei dipendenti del settore privato raccolte da Repubblica.it attraverso l'Osservatorio JobPricing, che hanno permesso di costruire un database sul mercato degli stipendi con oltre 350mila osservazioni certificate. Ebbene, dal 2014 al 2016, a fronte di una crescita complessiva delle retribuzioni dei dipendenti privati italiani del 2,2 per cento (da 28.665 a 29.309 euro di RAL, retribuzione annua lorda), i dirigenti hanno perso il 4,7% e gli operai hanno guadagnato il 3,8 per cento. La forbice si è assottigliata di circa 6mila euro, ma resta alla bellezza di oltre 76mila euro tra gli uni e gli altri.



La spiegazione di questa dinamica risiede in diversi fattori. "Nell'ultimo biennio sono stati rinnovati diversi contratti nazionali, con relativi adeguamenti salariali e quindi un trend generale di crescita delle retribuzioni in tutte le categorie contrattuali", spiega Alessandro Fiorelli, amministratore delegato di JobPricing. "Tuttavia, per quanto concerne i dirigenti, tale dinamica non è bastata a compensare gli effetti della crisi economica: in molti casi, soprattutto nelle aziende più grandi, dirigenti con retribuzioni 'pesantì sono fuoriusciti per essere rimpiazzati con manager più giovani (e quindi a costi inferiori) o per non essere sostituiti affatto. E laddove siano riusciti a ricollocarsi spesso lo hanno fatto subendo una riduzione retributiva. Nel complesso, perciò, la popolazione dirigenziale risulta oggi un po' più povera".

CALCOLA IL TUO STIPENDIO GIUSTO

Al netto delle differenze per i vari inquadramenti, l'andamento generale delle retribuzioni, associato alla sostanziale stabilità dei prezzi al consumo nel medesimo periodo, rivela inoltre che il potere di acquisto dei lavoratori è mediamente cresciuto (in particolare per gli operai con un +4,8% nell'ultimo anno).

La dinamica generale trova conferma se si guarda alla retribuzione globale annua (RGA), che comprende quindi anche la parte variabile.
	
   		 
Sulla necessità di arricchire le buste paga con premi e incentivi alla produttività, come chiave per stimolare i dipendenti e legare i costi alla redditività, si insiste ormai da anni. I dati dimostrano un'evoluzione, seppure molto lenta: il compensation mix non è mutato significativamente. Per un dirigente la retribuzione variabile pesa in media poco più di un decimo dello stipendio, mentre per le altre famiglie professionali incide ancor di meno.


	
   		"Nell'ultimo anno, tuttavia, ci sono stati segnali positivi rispetto alla leva variabile", osserva Matteo Gallina, data manager di JobPricing, "soprattutto per quanto concerne il numero di lavoratori coinvolti da sistemi d'incentivazione, che è aumentato anche nelle qualifiche più basse. Inoltre, grazie anche alle recenti novità normative, sempre più attenzione viene posta sul welfare aziendale. Resta in ogni caso una certezza, come dimostrano gli studi sulla Salary Satisfaction che abbiamo condotto nel 2016: per i dipendenti lo stipendio fisso, se non adeguato, è il primo motivo per lasciare il posto di lavoro, anche se non risulta essere il più importante fattore di motivazione e di engagement".

L'analisi dei dati risponde anche ad altre curiosità per chi è in cerca di soddisfazioni di carriera. Nessuno stupore che le grandi aziende paghino meglio delle altre, meno scontata invece la distribuzione settoriale: si scopre così che la moda e il lusso sono la Mecca per i dirigenti, mentre gli impiegati del settore petrolifero se la passano meglio degli altri.



    TOP 3 INDUSTRY
  

DIRIGENTI
RAL


MODA E LUSSO
€ 115.022


ALIMENTARI, BEVANDE E BENI DI LARGO CONSUMO
€ 112.455


ASSICURAZIONI
€ 111.702


QUADRI
RAL


ALIMENTARI, BEVANDE E BENI DI LARGO CONSUMO
€ 57.022


ENERGIA, UTILITIES E SERVIZI AMBIENTALI
€ 56.644


OIL & GAS
€ 56.162


IMPIEGATI
RAL


OIL & GAS
€ 35.558


AERONAUTICA
€ 35.233


MACCHINE UTENSILI, IMPIANTI IND. E PROD. IN METALLO
€ 35126


OPERAI
RAL


CEMENTO, LATERIZI E CERAMICA
€ 27.733


CHIMICA
€ 27.675


OIL & GAS
€ 27.591






  I differenziali retributivi per dimensione aziendale
  








MICRO
PICCOLA
MEDIA
MEDIO-GRANDE
GRANDE


Meno di 10 
    dipendenti
11-50
    dipendenti
51-250
    dipendenti
251-1.000
    dipendenti
Oltre1.000
    dipendenti


€ 25.797
€ 29.126
€ 32.796
€ 35.417
€ 37.089


CALCOLA IL TUO STIPENDIO GIUSTO








