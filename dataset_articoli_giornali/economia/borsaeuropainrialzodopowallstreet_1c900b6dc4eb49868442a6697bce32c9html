
            
            (ANSA) - MILANO, 31 MAG - Le Borse europee sono in terreno
positivo dopo l'avvio in rialzo di Wall Street. L'indice Euro
Stoxx guadagna lo 0,6% a 3.582 punti.   
				   Nel Vecchio Continente la migliore piazza è Francoforte in
rialzo dello 0,8%. Bene anche Londra (+0,6%), Milano (+0,5%) e
Parigi (+0,4%). In positivo i settori dell'industria (+0,8%),
l'informatica (+0,7%), finanza (+0,6%). In calo l'energia
(-0,4%).   
				   A Piazza Affari Atlantia è in cima al listino in rialzo del
2,6%. Bene anche Fca (+2,2%), Italgas (+2%). Giù Carige che cede
il 5%, Mediaset (-2,5%) e Ubi (-2,2%).   
				          