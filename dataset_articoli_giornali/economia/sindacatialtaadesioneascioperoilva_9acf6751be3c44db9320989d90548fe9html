
            
            (ANSA) - ROMA, 1 GIU - Alle 11 oltre 2000 lavoratori, su una
forza lavoro totale del turno di circa 3000 unità, hanno aderito
allo sciopero di 4 ore proclamato dalle quattro sigle sindacali.   
				Numeri confortanti con una percentuale del 70% per le
manutenzioni e 55% per l'esercizio. "La mobilitazione è stata
compatta", dichiarano i sindacati Fim - Fiom - Uilm - Usb, in
merito alla manifestazione di questa mattina a Taranto, in
concomitanza del vertice al Mise in cui erano impegnate le
organizzazioni sindacali.  I lavoratori e i rappresentanti
sindacali "respingono con forza i numeri degli esuberi
presentati da entrambe le cordate nei loro piani, che risultano
così non negoziabili" e sono "indisponibili a negoziare sui
piani industriali presentati, poiché vanno riscritti garantendo
salute,ambiente occupazione e salari. Ribadiscono, infine, la
necessità di costruire una piattaforma rivendicativa che preveda
il coinvolgimento della città".   
				          