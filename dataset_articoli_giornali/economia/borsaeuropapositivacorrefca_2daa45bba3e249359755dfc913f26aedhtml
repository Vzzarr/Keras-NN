
            
            (ANSA) - MILANO, 1 GIU - Mercati finanziari del Vecchio
Continente sempre in leggero rialzo, tranne Madrid, dopo l'avvio
di Wall Street e gli ultimi dati macro Usa della giornata, anche
se negli Stati Uniti sembra che gli operatori attendano
soprattutto l'annuncio di Trump sull'accordo di Parigi, che
potrebbe rafforzare il trend 'isolazionista' della nuova
presidenza.   
				   Il listino azionario di Parigi sale dello 0,6%, seguito da
Milano (+0,5%), Francoforte (+0,4%) e Londra (+0,3%), mentre
Madrid scende dello 0,2% appesantita dallo scivolone del Banco
Popular, che cede il 15% dopo conti molto al di sotto delle
attese e rischi sui parametri di solvibilità. In Piazza Affari,
accelera fortemente Fca (+4%) dopo vendite negli Usa in maggio
migliori delle stime, Atlantia (+3,5%) conferma gli acquisti,
seguita da Banca Generali (+2%). Sempre debole Fincantieri, che
cede oltre il 3%.   
				          