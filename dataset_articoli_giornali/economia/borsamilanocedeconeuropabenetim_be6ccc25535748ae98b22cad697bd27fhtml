
            
            (ANSA) - MILANO, 17 LUG - Piazza Affari naviga poco sotto la
parità a metà mattinata, assieme alle altre Borse europee tutte
virate in negativo ad eccezione di Londra (+0,15%). Francoforte
cede lo 0,5%, Parigi lo 0,3% e Milano lo 0,1% nonostante il dato
sul Pil cinese migliore delle attese.   
				   A Piazza Affari vanno male utilities e banche con Enel
(-0,85%), Banca Generali (-0,82%), Moncler (-0,79%), A2A
(-0,68%), Cnh (-0,67%) e Italgas (-0,57%). Deboli Banco Bpm
(-0,51%) e Unicredit (-0,41%) che oggi ha raggiunto gli accordi
definitivi per cedere 17,7 miliardi di sofferenze. In testa al
listino svettano Prysmian (+1,44%) e Telecom (+1,31%), Tenaris
(+1,13%).   
				          