
            
            (ANSA) - ROMA, 1 GIU - Le somme della famiglia Riva oggetto
di una contesa giudiziaria in corso da tempo sono rientrati in
Italia e sono stati depositati presso il Fondo Unico di
Giustizia. E' quanto si apprende da fonti vicine al gruppo Ilva,
che sottolineano come ad oggi siano arrivati in Italia 1,1
miliardi di euro dei 1,3 miliardi complessivi, frutto del
patteggiamento fra Riva e il Tribunale di Milano firmato nelle
settimane scorse. Nei prossimi 15 giorni sono attesi gli
ulteriori 200 milioni di euro.   
				          