
            
            (ANSA) - PECHINO, 17 LUG - Le authority di vigilanza cinesi
hanno ordinato alle principali banche nazionali di bloccare i
prestiti a Dalian Wanda Group, il colosso dell'immobiliare e
dell'entertainment del miliardario Wang Jianlin.   
				   La decisione è maturata, scrive il Wall Street Journal in
base a un documento avuto da una banca, in un meeting avvenuto
il 20 giugno tra autorità e top executive degli istituti di
credito ai quali è stato "segnalato" che 6 acquisizioni di Wanda
all'estero, inclusa quella della major Legendary Entertainment,
erano nelle restrizione di capitali varata lo scorso anno dal
governo.   
				   Le operazione le mirino risalirebbero fino a circa 5 anni fa
chiuse in Usa ed Europa: le catene di cinema americani AMC
Entertainment Holdings e Carmike Cinemas, il costruttore di
yacht inglese Sunseeker International, i network di cinema
europei Odeon & UCI Cinemas Group e Nordic Cinema Group.   
				          