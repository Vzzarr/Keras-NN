
            
            (ANSA) - MILANO, 31 MAG - Italgas prevede di investire
complessivamente 5 mld fino al 2023, focalizzandosi sullo
sviluppo, mantenimento e digitalizzazione della rete e
sull'implementazione del programma di installazione dei
contatori elettronici (smart meters). Lo ha indicato dal druppo,
che presenta oggi il piano Strategico al 2023, il primo dopo la
separazione da Snam, con stanziamenti per 2 mld per la
partecipazione alle 'gare d'ambito' e i conseguenti ulteriori
investimenti tecnici, con l'obiettivo di raggiungere una quota
di mercato "prossima al 40%" dall'attuale 30%.   
				   Italgas punta sull'innovazione digitale:  "Trasformerà la
nostra rete", sottolinea l'A.d., Paolo Gallo. Che aggiunge: il
piano "conferma la strategia annunciata alla quotazione in
Borsa" dello scorso novembre, che vede tra le priorità "la
crescita organica, l'efficienza operativa e finanziaria ed il
consolidamento del settore principalmente attraverso le gare
d'ambito".   
				          