
            
            (ANSA) - ROMA, 30 MAG - Nel 2016 l'ecobonus e gli incentivi
fiscali per le ristrutturazioni edilizie hanno portato 28,2
miliardi di euro (con un incremento del 12,3% sul 2015) e 419
mila occupati tra diretti e indotto. Questa la fotografia
scattata dal rapporto 'Una nuova edilizia contro la crisi' di
Fondazione Symbola e Cresme (Centro ricerche economiche e
sociali del mercato dell'edilizia).   
				   Dal report emerge anche che riqualificare porta a una
crescita del valore dell'immobile del 29% in più rispetto ad
un'edificio non ristrutturato, con un prezzo medio superiore
anche rispetto alle case nuove; per esempio "a fronte di un
intervento medio di 14.500 euro, un'abitazione ristrutturata
aumenta il suo valore di 65.750 euro". "Tra 2007 al 2016, gli
anni della crisi - spiega il rapporto - i lavori di manutenzione
straordinaria incentivati con il credito di imposta sono stati
pari a 190 miliardi di euro. Tanto che oggi il 79% del valore
della produzione del settore edilizia si deve alla
riqualificazione del patrimonio esistente".   
				          