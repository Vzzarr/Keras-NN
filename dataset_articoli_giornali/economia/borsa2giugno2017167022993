







MILANO - Apertura positiva per le Borse europee sulla scia della chiusura in netto rialzo a Tokyo, con l'indice Nikkei che ha chiuso a +1,41% superando per la prima volta i 20 mila punti dal 2015, e di quella di Wall Street di ieri. I dati molto positivi arrivati dal mercato del lavoro hanno galvanizzato i listini Usa, con una nuova tripletta di primati per i tre indici indici principali. Milano guadagna in apertura lo 0,51%, Parigi segna un +0,55%. Anche Francoforte registra in avvio un +0,55% mentre Londra è a +0,48%.

Sul mercato valutario l'euro è stabile sul dollaro in mattinata, attestandosi a 1,1219 sul dollari. La valuta europea è invece in lieve rialzo sullo yen, a 125,21 (124,53 l'ultima quotazione Bce). Apertura poco mossa per lo spread fra Btp e Bund tedesco. Il differenziale segna 192 punti contro i 193 della chiusura di ieri. Il rendimento del decennale italiano è pari al 2,214%.

L'agenda macroeconomica guarda soprattutto al pomeriggio, con il rapporto sul'occupazione Usa nel mese di maggio e il dato sulla bilancia commerciale nel mese di aprile. In mattinata si attendono in Europa i prezzi alla produzione nell'area euro.

Sul fronte delle materie prime è in calo il petrolio. Il Wti arretra di 66 centesimi a 47.70 dollari, mentre il Brent scende di 70 cent a 49,93 dollari. La sostanziale calma che regna sul mercato si riflette anche sulle quotazioni dell'oro: con il lingotto in calo dello 0,41% a 1260 dollari l'oncia.
 






