
            
            (ANSA) - BERLINO, 31 MAG - "La posizione di rifiuto degli
eurobond e di condivisione del debito non è cambiata". Lo ha
detto la portavoce del ministro delle Finanze tedesco Wolfgang
Schaeuble, rispondendo a una domanda sulla presentazione, in
corso a Bruxelles, di un reflection papier per riformare la
governance dell'Ue.   
				   "L'obiettivo è creare fiducia" nell'Europa e lavorare alla
sua "credibilità", ha ribadito, e questo si fa attraverso il
rispetto delle regole, e "l'assunzione della responsabilità da
parte dei diversi membri per la promozione della stabilità e
della crescita, attraverso le riforme, e l'abbattimento del
debito". La portavoce ha anche sottolineato che il ministro
continua a ritenere che "responsabilità e controllo debbano
essere mantenute allo stesso livello".   
				          