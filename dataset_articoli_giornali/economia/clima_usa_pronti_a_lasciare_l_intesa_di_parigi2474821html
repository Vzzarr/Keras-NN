
					(Teleborsa) - Gli Stati Uniti sarebbero pronti a fare il grande passo e ritirare gli Stati Uniti dall'accordo di Parigi sul clima. 

Il condizionale è d'obbligo visto che a riportarlo è il sito web Axios, che cita due fonti vicine alla Casa Bianca, ma sembrerebbe che l'annuncio sia imminente. 

Sabato scorso, 27 Maggio, al G7 di Taormina, il Presidente USA Donald Trump si era rifiutato di appoggiare l'accordo sul cambiamento climatico, dicendo di aver bisogno di più tempo per decidere e, poi, con un tweet aveva fatto sapere che si sarebbe pronunciato sul tema questa settimana. "Annuncerò la decisione nei prossimi giorni". 
				