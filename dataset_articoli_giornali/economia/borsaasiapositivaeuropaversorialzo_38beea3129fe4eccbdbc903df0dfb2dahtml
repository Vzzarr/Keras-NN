
            
            (ANSA) - MILANO, 1 GIU - Borse di Asia e Pacifico in buona
parte in positivo con Tokyo che chiude a +1,07% con il dato
sugli investimenti delle aziende in rialzo per il secondo
trimestre consecutivo. Hong Kong guadagna lo 0,62%, Sidney lo
0,27%. Debole Seul (-0,12%) e Shanghai (-0,39%). Vendite su
Shenzhen (-1,33%). Verso il rialzo anche le Borse europee.   
				Attesa per una serie di dati macro tra cui il pmi manifatturiero
di Italia, Francia, Germania, Regno Unito e Ue. Per l'Italia da
tenere in considerazione le indicazioni che emergeranno
dall'aggiornamento sul Pil. Dati importanti anche dagli Stati
Uniti tra cui i nuovi occupati, le richieste di sussidio e
l'indice Ism manifatturiero.   
				          