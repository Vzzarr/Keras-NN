
            
            (ANSA) - ROMA, 30 MAG - De-carbonizzazione dei consumi
energetici richiesti dalla mobilità, qualità dell'aria
conseguente alle emissioni dei veicoli stradali e opportunità di
sviluppo economico e sociale. Questi i tre obiettivi concorrenti
con cui il Tavolo per la Mobilità, promosso dalla Presidenza del
Consiglio dei Ministri e coordinato da Rse (Ricerca sul Sistema
Energetico) ha affrontato il tema della mobilità sostenibile,
presentando oggi a Roma un documento dal titolo 'Elementi per
una Road Map della mobilità sostenibile - Inquadramento generale
e focus sul trasporto stradale'. Il lavoro del Tavolo tecnico a
cui hanno partecipato oltre 80 soggetti, pubblici e privati,
appartenenti al comparto dei trasporti per raccogliere e
analizzare il punto di vista dei diversi stakeholder del settore
dei trasporti e avviare una prima discussione sul tema dello
sviluppo sostenibile della mobilità "ha fatto emergere la
centralità dell'utente nel sistema dei trasporti". spiega
Stefano Besseghini, presidente e amministratore delegato di Rse
          