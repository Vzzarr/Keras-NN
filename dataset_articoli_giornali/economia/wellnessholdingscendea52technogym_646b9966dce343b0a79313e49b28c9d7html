
            
            (ANSA) - MILANO, 1 GIU - Wellness Holding ha "completato con
successo la cessione di complessive 16.000.000 azioni ordinarie,
pari all'8% del capitale sociale, ad un prezzo per azione pari
ad 6,90 euro e per un controvalore complessivo di 110.400.000
euro". 
   Con l'operazione, annunciata ieri, l'holding di Nerio
Alessandri "ha inteso -  spiega con una nota - da un lato, 
soddisfare l'auspicio manifestato dagli investitori per un 
aumento del flottante e della liquidità del titolo Technogym, 
dall'altro lato, reperire risorse finanziarie per perseguire 
nuove possibili opportunità di investimento, pur mantenendo il 
ruolo di azionista di controllo della Technogym". 
  Wellness Holding è così scesa al 52,0% nel capitale di
Technogym.   
				          