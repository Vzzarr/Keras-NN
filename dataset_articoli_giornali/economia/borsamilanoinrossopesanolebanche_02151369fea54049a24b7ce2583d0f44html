
            
            (ANSA) - MILANO, 29 MAG - Chiusura in rosso per Piazza Affari
(Ftse Mib -2,01% a 20.7832 punti) tra scambi sottili, per 2
miliardi di euro di controvalore, dovuti al week-end lungo di
Londra e New York. 
  Il listino milanese è stato il peggiore in Europa, frenato
dalle banche e dai titoli assicurativi, sui timori di un vuoto
di legislatura, proprio mentre il settore bancario è legato a
doppio filo con il Governo, al lavoro sui salvataggi di Popolare
Vicenza, Veneto Banca e Montepaschi. Così hanno segnato il passo
Ubi Banca (-4,74%), Unicredit (-4,34%), Unipol (-4,05%), Banco
Bpm (-3,89%), Mediobanca (-3,14%), Bper (-3,04%) e Intesa
Sanpaolo (-2,06%), insieme a Generali (-2,02%).   
				          