
            
            (ANSA) - TRENTO, 4 GIU - "In questo momento c'è un potere
legittimo" della Commissione Ue "che viene esercitato sulla base
della tutela della concorrenza" in ambito bancario, "ma bisogna
dimostrare che la tutela della concorrenza passi per quello e
che, se si esercita, non si metta a rischio la stabilità del
sistema finanziario". Lo ha detto il governatore della Banca
d'Italia Ignazio Visco che ha ricordato come proprio dalla
Commissione siano state bloccate sulla base della difesa della
concorrenza e della norma sugli aiuti di stato l'operazione del
Fitd con Tercas. "A chi faceva concorrenza Tercas?" si è chiesto
il governatore, "E le quatto piccole banche? la nostra
percezione è che si poteva usare il Fitd" con una modalità che
negli scorsi anni ha permesso di risolvere molte crisi. Visco ha
poi difeso le sue parole sul sistema bancario italiano 'solido'.   
				"Fummo noi nel 2012 a disporre una serie di ispezioni e fare
aumentare le rettifiche alle banche" e l'Fmi definì il sistema
italiano "straordinariamente resistente".   
				          