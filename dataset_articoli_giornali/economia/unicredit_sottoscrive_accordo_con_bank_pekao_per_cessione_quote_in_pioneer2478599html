
					(Teleborsa) - UniCredit ha sottoscritto un accordo con Bank Pekao per la cessione delle partecipazioni detenute in: Pioneer Pekao Investment Management SA, Pekao Pioneer PTE SA e Dom Inwestycyjny Xelion SP. Z O.O. 

A seguito di questa operazione Bank Pekao deterrà l'intero capitale delle predette società.

Il prezzo concordato per la cessione è complessivamente pari a Euro 142 milioni. 

Il perfezionamento della transazione, soggetta all'approvazione da parte delle autorità regolamentari, è prevista per la seconda metà del 2017 a completamento del processo di dismissione delle attività in Polonia annunciato nell'ambito del piano Transform 2019. 
				