
            
            (ANSA) - MILANO, 17 LUG - Piazza Affari oscilla attorno alla
parità in una seduta poco mossa per le Borse europee, dove solo
Londra (+0,6%) mostra qualche segno di vivacità. Il Ftse Mib
sale dello 0,27% spinto da Ynap (+1,51%) e Telecom (+1,68%), che
riparte in Borsa in attesa di un chiarimento sul ruolo del Ceo,
Flavio Cattaneo.   
				   Acquisti anche su Stm (+1,3%), Saipem (+1,26%), Exor (+1,18%)
e Tenaris (+1%). In recupero i bancari con Ubi Banca (+0,95%) e
Mediobanca (+0,5%). Restano deboli le utilities con A2A (-1,1%)
ed Enel (-0,52%). Bene anche Prysmian (+1,37%) con gli analisti
di Barclays che speculano su un possibile matrimonio con General
Cable.   
				          