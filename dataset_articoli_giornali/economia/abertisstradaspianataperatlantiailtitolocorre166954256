

Alemany, a Expansiòn sensazioni positive sull'offerta di Atlantia per Abertis 






MILANO - "Non penso che il governo si opporrà". Bastano poche parole dette a Expansiòn dal presidente di Abertis, Salvador Alemany, per far scattare nuovamente l'interesse della Borsa su Atlantiam che tratta in forte rialzo a Piazza Affari con un guadagno di oltre il 2% e un prezzo che si aggira intono ai 25,3 euro (segui il titolo in diretta).

Alemany ha spiegato che è improbabile che il governo spagnolo decida di opporsi all'Offerta da 16,3 miliardi che il gruppo che possiede Autostrade per l'Italia e gli Aeroporti di Roma ha lanciato "amichevolmente" sul colosso catalano delle autostrade. Nella sua pancia si trova infatti Hispasat e teoricamente l'esecutivo potrebbe sollevare qualche problema, considerandolo un asset strategico. Ma ciò - stando alle sue parole - non preoccupa.

CASTELLUCCI: "Così il primo gruppo mondiale"

Inoltre, per Alemany è molto probabile che il mercato accetti l'offerta come d'altra parte dimostrano le quotazioni di Borsa di Abertis, che sono inferiori ai 16,5 euro offerti dalla famiglia Benetton. Per questo, il presidente ritiene che il mercato accetterà la proposta. Per Alemany, pur se tutto andrà liscio, l'Opa non si completerà prima del prossimo esercizio.
 






