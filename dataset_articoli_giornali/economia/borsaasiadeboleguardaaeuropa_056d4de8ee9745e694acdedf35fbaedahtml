
            
            (ANSA) - MILANO, 31 MAG - Borse asiatiche deboli, con il
Giappone in lieve calo, e con i dati della produzione
industriale cinese migliori delle attese non evidentemente
sufficienti a influenzare gli investitori che guardano sempre
con attenzione alle politiche sui tassi di interessi e alle
elezioni all'orizzonte in Europa.   
				   La Borsa di Tokyo chiude la seduta in territorio negativo per
il quarto giorno consecutivo, complice l'apprezzamento dello yen
e il dato sulla fiducia dei consumatori Usa inferiore alle
aspettative. L'indice Nikkei cede lo 0,14% a quota 19.650,57, il
livello più basso dal 23 maggio. Sui mercati dei cambi lo yen si
rivaluta sul dollaro a quota 111, e a 124 sull'euro. 
   Debole anche la Cina, con Shanghai che viaggia attorno ad un
+0,2%, come Shenzhen (+0,1%). Piatta la piazza di Hong Kong,
mentre ha chiuso fiacca la Corea (+0,16%). In lievissimo
positivo anche Sidney, sul +0,1%.   
				          