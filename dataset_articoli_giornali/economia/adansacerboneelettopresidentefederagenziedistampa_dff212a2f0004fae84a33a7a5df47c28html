L'assemblea della categoria delle agenzie nazionali di stampa associate alla Fieg si è riunita oggi, nella sede di Roma della Federazione. L'assemblea - annuncia la Fieg in una nota - ha provveduto al rinnovo della carica di presidente della categoria, per la quale è stato eletto Giuseppe Cerbone, amministratore delegato e direttore generale dell'ANSA - Agenzia Nazionale Stampa Associata Soc. Coop., che entra di diritto a far parte del consiglio federale della Fieg. Al neo eletto, le congratulazioni e gli auguri di buon lavoro da parte del presidente della Fieg, Maurizio Costa.   