
					(Teleborsa) - Facebook catalizza tutto il giorno l'attenzione dei teenager? Neanche per sogno. 

Insomma, se pensate che i più accaniti utilizzatori del popolare social network siano i più giovani, state sbagliando e pure di grosso. 
Numeri alla mano, infatti,  il 53% degli utenti complessivi di Facebook ha più di 35 anni, con aumenti che vanno dal +10% per gli utenti tra i 19 e i 24 anni e tra i 30 e i 35 anni al +19% per chi ha tra 25 e 29 anni. 

E' in crescita anche il numero di iscritti che sono compresi nella fascia 36-45 anni (+14%). Lo dicono le rilevazioni di Vincenzo Cosenza, esperto italiano di social media.

Sono finiti, insomma, i tempi in cui erano i genitori a dover fare la voce grossa con i figli pur di allontanarli dallo schermo. Il binomio è piuttosto semplice: più aumenta l'età, più si utilizza Facebook. I 46-55enni sono aumentati del 21%, e gli over 55 sono cresciuti addirittura del 29%. 
				