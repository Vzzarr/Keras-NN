
            
            (ANSA) - MILANO, 5 GIU - Borse asiatiche poco mosse all'avvio
di una settimana in cui i mercati volgeranno lo sguardo
all'Europa, dopo il nuovo attacco terroristico di Londra e
l'approssimarsi delle elezioni in Gran Bretagna. Ad incidere
sull'incertezza anche i dati deludenti sui posti di lavoro a
maggio negli Usa, inferiori alle attese, che hanno sollevato
preoccupazioni circa la forza della ripresa economica globale.   
				   A Tokyo la Borsa ha chiuso gli scambi invariata, appesantita
dalla rinnovata instabilità sui mercati finanziari dopo l'
attentato londinese e l'apprezzamento della valuta nipponica.   
				L'indice Nikkei ha terminato a quota 20.170,82 (-0,03%). Lo yen
si è rafforzato sul dollaro dopo i dati di venerdì dal mercato
del lavoro Usa, che potrebbero ritardare un aumento del costo
del denaro da parte della Fed. Il biglietto verde tratta a quota
110,55, dai 111 della scorsa settimana.   
				    In negativo Hong Kong (ancora aperto sul -0,2%), come
Shanghai (-0,4%). Di segno opposto Shenzhen (+0,8%). Piatto il
Kospi sudcoreano.   
				          