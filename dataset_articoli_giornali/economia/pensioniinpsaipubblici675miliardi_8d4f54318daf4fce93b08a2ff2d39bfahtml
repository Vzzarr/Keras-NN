Le pensioni della Gestione dipendenti pubblici in vigore all'inizio di quest'anno sono 2.843.256, per un importo complessivo annuo di 67.577,3 milioni di euro e un importo medio mensile pari a 1.828,27 euro. Lo comunica l'Inps, aggiornando l'osservatorio statistico e aggiungendo che rispetto all'anno precedente, si registra un incremento dello 0,8% nel numero delle pensioni (erano 2.819.751 nel 2016) e degli importi annui in pagamento ad inizio anno, cresciuti dell'1,9% rispetto ai 66.309,8 milioni del 2016.   