
            
            (ANSA) - ROMA, 30 MAG - Rallenta l'inflazione in Germania e
torna sotto l'obiettivo fissato dalla Bce: a maggio l'indice
armonizzato agli standard Ue ha segnato un rialzo dell'1,4% su
anno dal +2% del mese precedente. E' la lettura preliminare ed è
inferiore alle attese degli analisti che puntavano su un +1,5%.   
				    Su base mensile si è registrato un calo dello 0,2% dopo la
variazione nulla registrata ad aprile e contro la previsione di
un -0,1%.   
				          