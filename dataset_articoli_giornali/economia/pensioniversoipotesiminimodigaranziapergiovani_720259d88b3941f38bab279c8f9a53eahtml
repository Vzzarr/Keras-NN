Una pensione di garanzia per i giovani e scivoli all'uscita non generalizzati, per tutti i lavoratori, ma per le fasce deboli, come le donne e chi svolge lavori faticosi. Queste sono "le bussole" che seguirò il Pd per mettere a punto una sua proposta di riforma, dando una spinta al dibattito, finora ancora non decollato, sulla cosiddetta 'fase due'. A mettere al centro le questioni, nuove generazioni e flessibilità sull'età, è il responsabile dem per il lavoro e l'economia, Tommaso Nannicini. Insomma un mix di misure, da inserire nella prossima legge di Bilancio, per una revisione, seppure parziale, delle passate operazioni, in primis quella targata Fornero. Ne parla davanti ai leader sindacali e dopo che il ministro del lavoro, Giuliano Poletti, focalizza l'attenzione su donne e giovani.