
            
            (ANSA) - TORINO, 1 GIU - Torna a crescere il mercato italiano
dell'auto, dopo la battuta d'arresto di aprile dovuta alle
festività pasquali e ai 'ponti'. Nel mese di maggio sono state
vendute - secondo i dati del ministero dei Trasporti - 204.113
vetture, l'8,2% in più dello stesso mese del 2016. Nei primi
cinque mesi dell'anno le immatricolazioni sono state 948.051,
con una crescita dell'8,1% sull'analogo periodo dell'anno
scorso.   
				   Riparte anche Fca, grazie in particolare all'ottimo momento
dell'Alfa Romeo con Giulia e Stelvio. A maggio le
immatricolazioni del gruppo sono state 59.844, il 6,8% in più
dello stesso mese del 2016. Nei primi cinque mesi dell'anno il
gruppo ha venduto 279.178 vetture, con un incremento del 9%
rispetto allo stesso periodo del 2016 a fronte del +8,1% del
mercato. La quota è passata dal 29,19 al 29,45%.   
				          