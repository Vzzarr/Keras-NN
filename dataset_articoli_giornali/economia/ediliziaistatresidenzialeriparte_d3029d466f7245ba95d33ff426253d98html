
            
            (ANSA) - ROMA, 17 LUG - Qualcosa torna muoversi nella
drammatica crisi dell'edilizia: nel secondo semestre del 2016 il
numero di nuove abitazioni è cresciuto del +10,6% rispetto allo
stesso periodo del 2015. E' quanto risulta dai dati dell'Istat.   
				La crescita è stata del 3,3% nel terzo trimestre 2016, e del
18,1% nel quarto, valore più elevato degli ultimi dieci anni. In
termini di superficie utile, la crescita è del 3,2% nel terzo
trimestre 2016 e del 18,9% nel quarto. 
  Dopo la fase di forte espansione rilevata in media nel 2015,
l'edilizia non residenziale torna  invece ad essere
caratterizzata in generale da una contrazione, ad eccezione del
terzo trimestre 2016 in cui si ha un aumento tendenziale
dell'1,7%. Il quarto trimestre chiude l'anno 2016 con una
diminuzione del 2,9%.  
  Complessivamente  nel 2016 per l'edilizia residenziale la
crescita è del 4,5%. Per l'edilizia non residenziale si è invece
registrata  una contrazione del 4,3%.   
				          