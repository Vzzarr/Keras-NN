
            
            (ANSA) - MILANO, 30 MAG - Scambi sottili e incertezza
prevalgono in Asia mentre l'euro scivola sulle valute dei
mercati emergenti dopo che il presidente della Bce Mario Draghi
ha commentato che l'economia dell'area euro deve ancora essere
supportata. L'indice della regione, il Msci Asia Pacific Index
ha chiuso poco sotto la parità (-0,09%). Tokyo ha recuperato sul
finale le perdite (-0,02%) sostenuto dallo yen. Chiusa Hong Kong
e le piazze cinesi per festività, dopo che lunedì erano rimasti
chiusi i mercati di Londra e New York, ha di conseguenza ridotto
i volumi. Gli ordini in vendita si sono concentrati su
tecnologici ed energia. Seul ha perso lo 0,39%, penalizzata da
Samsung (-2,15%).   
				          