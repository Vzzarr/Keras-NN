
            
            (ANSA) - ROMA, 01 GIU - Il Pil nel primo trimestre del 2017 è
salito su base annua dell'1,2%, schizzando in alto rispetto alle
stime preliminari che si fermavano a un +0,8%. Lo rileva
l'Istat, spiegando che si tratta del rialzo più forte dal quarto
trimestre del 2010. E sale già allo 0,9% la crescita
acquisita del Pil per il 2017. Anche in questo caso le stime
sono state riviste al rialzo rispetto alle prime indicazioni
(+0,6%).   
				          