

Tito Boeri, presidente dell'Inps (lapresse)






MILANO - Un ex medico o affine incassa in media oltre 4mila euro di pensione, mentre gli insegnanti si devono accontentare di poco più di 1.300 euro. E' una schiera molto diversificata quella degli ex dipendenti pubblici ritiratisi dal mondo professionale: in media, i pensionati che hanno prestato servizio per la cosa pubblica durante la loro vita incassano poco più di 1.828 euro al mese dalla Gestione Dipendenti Pubblici dell'Inps.

E' stato proprio l'Istituto della previdenza ad aggiornare stamane i dati del comparto: sono 2,8 milioni i trattamenti in vigore al primo gennaio di quest'anno, per un importo complessivo annuo di 67,5 miliardi. "Rispetto all'anno precedente", dice l'Inps, "si registra un incremento dello 0,8% nel numero delle pensioni (erano 2.819.751 nel 2016) e degli importi annui in pagamento ad inizio anno, cresciuti dell'1,9% rispetto ai 66.309,8 milioni del 2016". Nella maggioranza dei casi (59,2%) i trattamenti pensionistici fanno riferimento alla Cassa degli Statali, seguita dalla Cassa Pensioni Dipendenti Enti Locali (CPDEL) con il 37,6% (1.070.414), mentre le altre casse si dividono il rimanente 3,2% del totale.



 
2016
2017


PENSIONI VIGENTI ALL’1.1.2016 E ALL’1.1.2017 DISTINTE PER CASSA


CASSA
Numero pensioni
Importo complessivo annuo (mln euro)
Importo medio mensile
Numero pensioni
Importo complessivo annuo (mln euro)
Importo medio mensile


Enti Locali
1.058.686
20.603,80
1.497,05
1.070.414
21.020,20
1.510,58


Insegnanti
15.340
273
1.368,90
15.572
279,6
1.381,40


Sanitari
69.526
3.841,60
4.250,33
72.048
4.059,30
4.334,01


Ufficiali Giudiziari
2.904
56,3
1.492,26
2.938
57,7
1.512,00


Statali
1.673.295
41.535,00
1.909,41
1.682.284
42.160,30
1.927,80


TOTALE 
2.819.751
66.309,80
1.808,94
2.843.256
67.577,30
1.828,27




I dati offrono anche uno spaccato delle prospettive per coloro che la pensione l'hanno raggiunta lo scorso anno: è sceso il numero di nuove pensioni liquidate nel 2016, complici gli effetti delle note riforme pensionistiche, ma è salito l'importo medio erogato ai nuovi pensionati. Si tratta di 114.833 persone, il 4,1% in meno rispetto all'anno precedente (119.778), per un importo complessivo di 3.013 milioni di euro e importi medi mensili pari a 2.018,33 euro (in aumento dell'1,1% rispetto al 2015, quando l'importo medio mensile era pari a 1.997,45 euro).

CALCOLA IL TUO STIPENDIO GIUSTO

Dai numeri Inps emerge anche il quadro delle pensioni ex Enpals, che nella stragrande maggioranza dei casi (il 96% di 57mila posizioni) sono a carico della gestione dei lavoratori dello spettacolo (il 4% restante a carico del fondo degli sportivi professionisti). L'importo complessivo annuo è di 924 milioni di euro, di cui il 94% (868,6 milioni) erogato dalla gestione lavoratori dello spettacolo e il 6% (55,4 milioni) dal fondo sportivi professionisti. "Rispetto all’anno precedente, si osserva nel complesso un decremento del numero delle pensioni e degli importi annui in pagamento ad inizio anno, con però una netta differenziazione per gestione. Infatti, mentre per i lavoratori dello spettacolo il numero delle prestazioni e l’importo complessivo annuo sono diminuiti rispettivamente dell’1,3% e dello 0,9%, per gli sportivi professionisti l’andamento è opposto, con un incremento del 5,4% del numero di pensioni e del 7,2% dell’importo complessivo annuo in pagamento".


 






