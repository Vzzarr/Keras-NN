

(ansa)






TRENTO – Quale futuro per il servizio sanitario nazionale. Nonostante sia opinione ampiamente diffusa che la sanità pubblica sia un motore di sviluppo sociale ed economico, non mancano le spinte di chi ne vorrebbe un ridimensionamento. Sia per questioni demografiche, sia per ragioni finanziarie legate allo conti dello Stato. Al Festival dell’Economia è il giorno del ministro della Salute, Beatrice Lorenzin chiamata a raccontare lo stato dell'arte della sanità pubblica (appuntamento alle 15 al Teatro Sociale.

Se l'incontro con il ministro del governo Gentioni è il più rilevante a livello politico, la seconda giornata del Festival e prevede una serie di incontri su temi di cui si è molto discusso e largamente dibattuti dell'opinione pubblica. Per esempio, la corruzione nella sanità, causa di ingiustizie e di un accesso diseguale ai servizi pubblici, soprattutto laddove è più diffusa (ore 10, Palazzo Calepini). Così com’era discutere il tema della liberalizzazione della cannabis e del ruolo che dovrebbe avere lo Stato in questo processo  (ore 12, facoltà di Giurisprudenza). Parlando di salute, al Festival non poteva mancare un appuntamento legato al cibo: in particolare, si cercherà di rispondere alla domanda relativa alle aspettative di vita in base alla nostra dieta. In pratica, viviamo più o meno a lungo in base a quello che mangiamo? (Dipartimento di Sociologia, ore 11).

Da segnalare anche l'intervento dell’economista Michael Merlot (teatro Sociale, ore 18) al quale è stato riservato il compito di spiegare come la salute non dipende solo dalla possibilità di accedere a cure migliori ma anche dalla natura stessa della società: laddove è ingiusta uccide su larga scala.




INCONTRI E DIBATTITI: LA DIRETTA VIDEO DAL FESTIVAL
 








