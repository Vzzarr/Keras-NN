
					(Teleborsa) - Finale positivo per le principali borse asiatiche dove la piazza di Tokyo ha chiuso in forte rialzo grazie a uno yen debole che ha galvanizzato i titoli legati al'export. Il focus degli investitori è stato catalizzato sul Beige Book della Federal Reserve, che ha parlato di crescita dell'economia americana rallentata. 

Alla Borsa di Tokyo, l'indice Nikkei ha chiuso in rialzo dell'1,07% a 19.860,03 punti, mentre il Topix ha chiuso in progresso dell'1,12% a 1.224,66 punti. 

Giù le borse cinesi dopo la contrazione della manifattura a maggio: Shanghai cede lo 0,50%, mentre Shenzhen perde l'1,68%. Debole Seul (-0,12%). Bene Taiwan con un +0,47%. 

Miste le altre borse che chiuderanno più tardi le contrattazioni, con Hong Kong che sale dello 0,51%, Kuala Lumpur lima lo 0,18% e Mumbay in salita appena dello 0,01%. Singapore guadagna lo 0,52%, Bangkok lo 0,35%, Jakarta lo 0,79% e Sydney lo 0,19%.


 
				