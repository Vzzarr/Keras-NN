
MILANO - Nuovo record per Amazon. Per la prima volta nella sua storia il titolo del gigante dell'e-commerce ha superato quota 1000 dollari ad azione a Wall Street.  Un boom straoridnario per la società di Jeff Bezos che soltanto 20 anni fa, al suo debutto in Borsa il 5 maggio 1997,  valeva appena 68 dollari ad azione. E se non si considerano i tre frazionamenti azionari messi in atto alla fine degli anni 90, oggi il titolo varrebbe 12 mila dollari.

LEGGI ANCHE Generazione Amazon: il cambio delle nostre esistenze e la corsa continua al negozio globale

La capitalizzazione di mercato di Amazon è oggi pari a poco meno di 476 miliardi di dollari, contro gli oltre 675 miliardi di Alphabet, la holding a cui fa capo Google, e gli 801 miliardi circa di apple. Finora nel 2017 il titolo di amazon ha guadagnato il 33%, contro il +8% dello S&P 500 e il +15% del nasdaq. Dei 45 analisti sentiti dalla società di ricerca Factset, 30 hanno per amazon un obiettivo di prezzo superiore a 1.000 Dollari per azione, con una media di 1.090,03 dollari
 






