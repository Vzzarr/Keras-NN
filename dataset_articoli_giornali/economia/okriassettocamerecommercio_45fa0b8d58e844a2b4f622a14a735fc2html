
            
            (ANSA) - ROMA, 30 MAG - Via libera dei presidenti delle
Camere di commercio italiane alla proposta di riorganizzazione
del sistema camerale. L'Assemblea ha approvato a larga
maggioranza il documento messo a punto da Unioncamere dopo
un'ampia consultazione. La proposta, che attua la legge Madia di
riforma della Pa, contiene il piano degli accorpamenti delle
Camere di commercio che da 105 passano a 60.   
				 Il documento verrà inviato al Ministero dello Sviluppo
economico che, entro 60 giorni, varerà definitivamente, con
proprio decreto, la nuova geografia del sistema camerale.   
				 "La proposta, messa a punto da Unioncamere e approvata
dall'Assemblea, recepisce i suggerimenti giunti da tutte le
Camere al termine di un lungo lavoro di ascolto e di analisi
delle diverse realtà territoriali" commenta il presidente di
Unioncamere, Ivan Lo Bello.   
				          