







Una piattaforma aperta e gratuita per mettere in contatto aziende e candidati a un posto di lavoro, senza il passaggio ulteriore dell'agenzia di somministrazione. E' la formula innovativa che si propone Cooperjob, che punta così a differenziarsi dal mercato delle Agenzie per il Lavoro.

Presentando il progetto, viene spiegato che "le aziende hanno così a disposizione una piattaforma digitale professionale capace di offrire tutte le risposte alle proprie necessità in ambito di risorse umane: anagrafica di dettaglio, multiutenza, connessione con i social media aziendali, ricerca libera, pubblicazione vacancy/offerte, matching, assistenza. Il candidato può invece trovare un motore di ricerca accelerato capace di permettergli la gestione d'identità professionali multiple, consultazione libera, amministrazione delle candidature, video cv".

Il direttore Marco De Stefani enuncia i tre pilastri che fondano il progetto: "Il mercato del lavoro disintermediato ovvero bene comune e non bene privato con obiettivo della massima occupazione attraverso la totale gratuità della piattaforma gestionale aperta a tutti i lavoratori e aziende; la web tv al servizio del lavoro ovvero presentare il mondo del lavoro con storie, vite, successi, fallimenti, attese, speranze e progetti di lavoratori e aziende; essere la prima Public Company Italiana partecipata da un azionariato aperto e diffuso"

A investire in Cooperjob è il Gruppo Cooperativo CGM, la più diffusa Rete di imprese sociali presenti sul territorio italiano.






