
            
            (ANSA) - TRENTO, 1 GIU - Il nuovo contratto di prestazione
occasionale "è un contratto di lavoro che stabilisce minimi
retributivi orari, molto diverso dai voucher: è la prima volta
che si introduce una forma di salario minimo". Così il
presidente dell'Inps Tito Boeri all'inaugurazione del Festival
dell'Economia di Trento, sottolineando che il nuovo strumento
"sarà gestito interamente dall'Inps, noi sapremo tutto del
datore e del lavoratore prima che la prestazione venga svolta,
potremo fare i controlli".   
				          