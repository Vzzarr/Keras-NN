








Alessandri in Ipo non voleva vendere, ma ora che Tecnolgym ha raddoppiato ci ripensa
di SARA BENNEWITZ






Nerio Alessandri lo scorso maggio aveva quotato la sua Technogym in Piazza Affari perché il fondo Candover che da oltre 8 anni aveva investito nel gruppo del wellness aveva bisogno di una via di uscita. Candover aveva ceduto una buona parte di azioni in Ipo a 0,325 euro, poi, prima di Natale, ha piazzato l'ultima tranche a 4,45 euro. Nel frattempo la Tecnogym, che non temeva nuovi piazzamenti sul mercato e che riportava risultati positivi ha raddoppiato il suo valore. Ora che sfiora 1,5 miliardi di capitalizzazione, pari a un multiplo di lusso di 28 volte gli utili attesi per quest’anno, Nerio Alessandri ha cambiato idea e ha deciso di collocare sul mercato fino all’8% delle sue azioni. Un anno fa non voleva vendere, ora cede oltre un decimo delle sue azioni, pur restando l’azionista di maggioranza assoluta con il 52% del capitale. Ufficialmente Alessandri vende per aumentare la liquidità del titolo, ufficiosamente l’imprenditore che a 3,25 non ha voluto cedere, ora che l’azione ha raddoppiato il valore a 7,39 euro è disposto a sacrificare parte della sua quota. E così dopo aver incassato 400 milioni dai private equity nel 2008, si appresta a incassarne circa 120 dagli investitori. 


