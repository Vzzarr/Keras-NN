
            
            (ANSA) - NEW YORK, 31 MAG - La crescita globale si rafforza,
con i rischi sulle economie avanzate in calo e i mercato
emergenti che continuano a crescere. Bene anche l'area euro,
dove la ripresa economica continuera' nel 2017 e nel 2018,
sostenuta dalla politica monetaria accomodante, dal
rafforzamento dell'economia globale e dall'aumento
dell'occupazione. Lo afferma Moody's in una nota, stimando una
crescita del 3,1% per le economie del G20 nel 2017 e nel 2018,
contro una crescita del 2,6% nel 2016. ''Il rischio di un'uscita
dall'Unione Europea di un paese dell'area euro non e' piu'
un'immediata preoccupazione, con l'elezione a presidente della
Francia di Emmanuel Macron'' mette in evidenza Moody's,
precisando che ''il potenziale danno agli scambi commerciali
globali e alla crescita economia dalle politiche
protezionistiche negli Stati Uniti, e le conseguenti ritorsioni,
sono per ora diminuite''.   
				          