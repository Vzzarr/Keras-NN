
					(Teleborsa) - H&M, colosso dell' abbigliamento svedese che in Italia continua a macinare utili, annuncia (a sorpresa) la chiusura di quattro negozi: due a Milano, Mestre e Cremona, e il licenziamento di circa 95 persone. 

Una vero e proprio fulmine a ciel sereno: H&M, infatti, da inizio anno ha aperto tre nuovi negozi  a Foggia, Verona e Pesaro, creando 425 nuovi posti di lavoro. Durissima la reazione dei sindacati che hanno definito la decisione "inaccettabile" dichiarando lo stato di agitazione a livello nazionale. 

H&M, dal canto suo, ha fatto sapere che "si prenderà cura dei propri dipendenti e s'impegna a trovare le migliori soluzioni possibili attraverso un costante dialogo con i sindacati". 

Nel 2017, per la sua attenzione all'ambiente e ai valori etici,  H&M è stata nominata da Business of Fashion tra le migliori aziende per cui lavorare nella moda. 
				