
            
            (ANSA) - ROMA, 4 GIU - Sono oltre 48 i feriti dell'attacco
terroristico della notte scorsa a Londra, secondo quanto ha
confermato il vice direttore delle operazioni del London
Ambulance Service, Peter Rhodes. "Abbiamo portato 48 pazienti in
cinque ospedali in varie zone di Londra...Diversi altri pazienti
sono stati soccorsi sul posto per ferite meno serie", ha
affermato in un comunicato. La British Transport Police ha dal
canto suo reso noto che uno dei suoi agenti "è rimasto
gravemente ferito".   
				          