
            
            (ANSA) - WASHINGTON, 17 LUG - Dopo oltre otto anni passati in
prigione in Nevada in seguito ad una condanna per rapina a mano
armata, OJ Simpson potrebbe tornare in liberta'. Spera infatti
nella liberta' condizionata l'ex star del football americano che
ha 70 anni, diventato noto in tutto il mondo con il processo del
1995 in cui era accusato dell'omicidio dell'ex moglie Nicole
Brown Simpson e dell'amico Ronald Goldman, accuse dalle quali fu
poi scagionato. 
   Il prossimo giovedi' OJ Simpson comparira' in videoconferenza
dal Lovelock Correctional Center per sottoporsi alle domande di
coloro che valuteranno se concedergli la liberta' condizionata o
meno dopo anni di reclusione in cui gli viene riconosciuta la
buona condotta.   
				          