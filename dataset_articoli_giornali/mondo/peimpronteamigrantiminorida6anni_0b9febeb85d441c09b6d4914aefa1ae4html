
            
            (ANSA) - BRUXELLES, 30 MAG - Prendere le impronte digitali
anche ai richiedenti asilo dai sei anni in su, per facilitarne
il ricongiungimento con i genitori: è una delle misure approvate
dalla commissione libertà civili del Parlamento europeo, che ha
votato degli emendamenti a una revisione del sistema 'Eurodac',
il database con le impronte digitali dei richiedenti asilo
istituito nel 2003.   
				   La detenzione di minori dovrebbe essere proibita. Gli
emendamenti sono stati approvati con 35 sì, 10 no e 8
astensioni. Via libera anche all'apertura dei negoziati con il
Consiglio per arrivare a un accordo definitivo.   
				          