
            
            (ANSAmed) - BEIRUT, 30 MAG - E' di 15 persone uccise il
bilancio di un bombardamento con mortai compiuto nella notte
dall'Isis su Dayr az Zor, località nell'est della Siria al
confine con l'Iraq. Lo riferisce l'Osservatorio nazionale per i
diritti umani in Siria (Ondus), citando fonti locali.   
				   Secondo l'Ondus i mortai sparati dai miliziani hanno colpito
il quartiere di Qusur, nella parte di Dayr az Zor controllata
dalle forze governative. La città è da anni divisa in due: da
una parte l'Isis e dall'altra i governativi. La notizia non è
verificabile in maniera indipendente sul terreno.   
				          