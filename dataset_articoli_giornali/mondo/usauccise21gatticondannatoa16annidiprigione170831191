

Una manifestazione per chiedere giustizia per i gatti uccisi 






WASHINGTON - Ha ucciso 21 gatti, non solo randagi, ma anche domestici, dopo averli attirati e sottratti da alcune abitazioni. Per questo Robert Roy Farmer, un 26enne californiano, è stato condannato a 16 anni di prigione. Su molti degli animali, il giovane ha anche commesso abusi sessuali.

Farmer si è dichiarato colpevole dei diversi capi di accusa imputatigli, tra cui crudeltà verso animali, ma anche azioni sotto l'influenza di stupefacenti.

A segnalare per primo la misteriosa scomparsa dei gatti fu il Mercury News, giornale di San Jose, che ne dette notizia nel settembre 2015. Gli episodi riportati erano concentrati soprattutto nel quartiere di Cambian Park. Poco dopo cominciarono ad essere ritrovati cadaveri di gatti. Nell'ottobre dello stesso anno Farmer fu trovato mentre dormiva nella sua auto in un parcheggio, con le evidenti tracce dei crimini commessi.

Dopo le uccisioni dei gatti, era stata lanciata anche una petizione si Change.org, per chiedere giustizia.






