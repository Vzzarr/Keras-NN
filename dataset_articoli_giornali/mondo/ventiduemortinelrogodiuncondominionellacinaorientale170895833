

Pompieri in azione in un rogo in Cina 






PECHINO - Almeno 22 persone sono morte e tre sono rimaste ferite in un incendio di prima mattina in una palazzina a Changshu, un'ottantina di chilometri a nord-ovest di Shanghai, nella provincia orientale di Jiangsu. Un uomo è stato arrestato perché sospettato di aver appiccato il fuoco all'edificio di due piani. Gli inquirenti hanno infatti trovato tracce di benzina sul luogo del rogo, scoppiato poco prima dell'alba, e hanno riscontrato che tutte le porte dello stabile erano chiuse.

Nella palazzina alloggiavano 29 persone che lavorano in un ristorante del posto, quasi tutti immigranti tra i 20 e i 30 anni.






