
            
            (ANSA) - BRENNERO, 17 LUG - "La concessione di visti
umanitari dall'Italia a migranti è inaccettabile. In caso di
introduzione, introdurremmo subito i controlli al Brennero". Lo
ha detto il ministro degli interni austriaco Wolfgang Sobotka
durante un sopralluogo al valico italo-austriaco. "I visti
umanitari sono una questione europea e di certo non italiana",
ha aggiunto il ministro. Secondo Sobotka, il numero di migranti
intercettati in Tirolo "attualmente è ancora stabile, ma la
pressione aumenta e dobbiamo essere pronti."
          