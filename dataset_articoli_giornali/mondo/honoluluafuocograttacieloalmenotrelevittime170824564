
HONOLULU - Almeno tre persone, tra cui una madre con il figlio, sono morte e almeno 12 sono rimaste ferite in un incendio scoppiato al 26mo piano di un grattacielo di Honolulu. Centinaia le persone fuggite dal complesso di appartamenti per il fumo. Il fuoco ha invaso gli appartamenti del Marco Polo building sino al 28 ° piano come ha dichiarato il portavoce dell'Honolulu Fire Department, il capitano David Jenkins. I tre morti sono stati trovati al 26 ° piano, ha detto il capo dei pompieri Manuel Neves. I vigili del fuoco non escludono che ci siano persone intrappolate nelle loro unità.
Please pray for our dearest friends/family and the Honolulu Fire Department and local firefighters.Please pray... https://t.co/wQMPXxPcno— PaulineBensonMehring (@PaulineMehring) 15 luglio 2017

Le condizioni dei feriti sono ancora da definire. Quattro persone sono state portate negli ospedali, ha dichiarato Shayne Enright, portavoce dell'Honolulu Emergency Medical Services. L'edificio a forma di onda, costruito nel 1971, non era dotato di efficaci dispositivi anti incendio, ha dichiarato il sindaco di Honolulu, Kirk Caldwell che ha raggiunto il luogo dell'incendio.

Che non ci fosse un impianto di irrigazione anti-incendio lo conferma anche Neves: "Se ci fosse stato, senza dubbio l'incendio sarebbe stato contenuto all'unità di origine, dove le fiamme sono iniziate", ha dichiarato il capo dei vigili del fuoco. I pompieri hanno lanciato acqua sul palazzo dall'esterno e hanno controllato l'incendio quattro ore dopo che si era sviluppato.

 






