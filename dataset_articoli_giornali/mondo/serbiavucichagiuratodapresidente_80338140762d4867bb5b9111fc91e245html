Il premier uscente Aleksandar Vucic ha giurato oggi in parlamento assumendo la nuova carica di presidente della Serbia, il cui mandato dura cinque anni. Nella formula di giuramento letta dinanzi ai deputati e al presidente uscente Tomislav Nikolic, Vucic ha affermato tra l'altro di "dedicare tutte le sue forze alla difesa della sovranita' e dell'integrita' territoriale della Repubblica di Serbia, compreso il Kosovo quale sua parte integrante". Durante la cerimonia di giuramento, fuori dal parlamento e nelle zone adiacenti si tengono manifestazioni contrapposte di sostenitori e oppositori di Vucic, accusato di autoritarismo e controllo sui media. ingenti forze di polizia controllano la situazione. Vucic ha vinto al primo turno con oltre il 55% dei voti le elezioni presidenziali del 2 aprile scorso.   