
COBLENZA. Dopo la strage di Manchester, forse il terrorismo aveva ancora una volta la musica nel mirino, stavolta uno dei più celebri festival in Europa. Il Rock am Ring, dal 1985 la più popolare e prestigiosa rassegna rock che si tiene in Germania, presso il circuito automobilistico del Nürburgring vicino a Coblenza, è stato interrotto in serata a causa di una non precisata "minaccia terroristica".

Lo ha comunicato, intorno alle 21.30, l'organizzazione della kermesse rivolgendosi alle decine di migliaia di fan dell'arena (nel video qui sotto): "La polizia chi ha detto di interrompere il festival a causa di una minaccia terroristica. Chiediamo a tutti i partecipanti di allontanarsi dall'area e di dirigersi verso l'uscita e il campeggio in modo calmo e controllato".
    Aufgrund von Ermittlungen der Polizei wegen einer akuten Terrorwarnung wird Rock am Ring für heute beendet. Rammstein wird vielleicht morgen auftreten. Broilers Auftritt wurde abgebrochen. #RAR17 #rar #festivalsommer Un post condiviso da bonnFM (@bonnfm) in data: 2 Giu 2017 alle ore 12:10 PDT 
Gli inquirenti hanno interrogato due persone. Lo afferma la Bild online: gli inquirenti sospettano che i due uomini abbiano depositato qualcosa di sospetto nell'area del festival.

L'ordine di abbandonare il luogo del concerto, nonostante uno spiegamento di forze dell'ordine senza precedenti dopo il massacro di Manchester (oltre mille agenti supplementari erano stati mobilitati per l'evento), è arrivato proprio durante la prima delle tre giornate del festival. Sul palco era il turno di Liam Gallagher, uno dei fondatori degli Oasis. Decine di gruppi erano nel programma della prima serata, tra cui Bastille e la famosa rock band tedesca Rammstein, attesa per le 22.30.

Gli spettatori, nonostante l'allarme serio diramato dalla polizia, hanno tranquillamente abbandonato il circuito e i campeggi dove avrebbero dormito. Non ci sono stati incidenti e nessuno è rimasto ferito. I fan, uscendo, hanno cantato anche canzoni come "You'll never walk alone" ("Non camminerai mai da solo"), guadagnandosi i complimenti delle forze dell'ordine: "Siete stati super".
Evacuazione al Rock Am Ring, gli spettatori escono cantando  "You'll never walk alone"












 
	         





Hallo an alle Rockfans am Ring,ihr macht das super. Danke für Eure Unterstützung.#rar2017 #rockamring #rar17— Polizei KO (@Polizei_KO) 2 giugno 2017
	
   		Non è chiaro che cosa, nello specifico, abbia provocato l'interruzione del festival. La polizia di Coblenza (land di Renania-Palatinato, nell'ovest nel Paese) ha comunicato che alla base della clamorosa decisione "ci sono ragioni concrete legate a una possibile minaccia terroristica che non poteva essere esclusa". Soltanto dopo moltissime ore e accuratissimi controlli è stato deciso che il festival può riprendere. "La polizia ha dato il via libera, si va avanti - hanno annunciato su Facebook gli organizzatori - Dopo le intense ricerche in tutta la location del festival, non è stato confermato il sospetto di una situazione di grave minaccia. L'orario esatto della riapertura sarà comunicato appena possibile, l'importante è andare avanti". Nel weekend, durante il quale dovevano suonare oltre ottanta band, è previsto il boom di presenze: attese quasi 100mila persone.

In Germania, tra l'altro, è in corso anche il tradizionale festival gemello del Rock am Ring, è cioè il Rock im Park nello Zeppelinfeld, a Norimberga, che si tiene negli stessi giorni e si sta svolgendo regolarmente. L'anno scorso un altro imprevisto aveva interessato il Rock am Ring, causandone la cancellazione nel terzo e ultimo giorno: alcuni fulmini avevano colpito decine di spettatori, ferendone ottanta, alcuni dei quali in modo grave.
Germania, Rock Am Ring: "Festival sospeso per minaccia terroristica" - Le immagini






