
            
            (ANSA) - BERLINO, 1 GIU - Se gli Usa usciranno dall'accordo
sul clima, "il vuoto lasciato verrà riempito". Lo ha detto il
presidente della Commissione Jean-Claude Juncker. "Noi abbiamo
spiegato a Taormina a Trump che non sarebbe positivo, per gli
Usa e per il mondo, se gli Usa si ritirassero dalla scena
mondiale, perché il vuoto sarebbe riempito. La Cina fa pressione
per riempire questo vuoto". "Per me è meglio se andiamo avanti
con gli Usa", ha aggiunto. "Ad ogni modo abbiamo bisogno della
Cina, che è il primo peccatore mondiale sull'ambiente, in questo
accordo" sul clima, ha concluso.   
				          