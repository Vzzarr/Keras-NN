
            
            (ANSA) - PECHINO, 1 GIU - La Cina continuerà a lavorare con
l'Ue al rafforzamento dell'accordo di Parigi sul clima anche se
gli Usa dovessero sfilarsi. Pur non menzionando direttamente gli
Usa, la portavoce del ministero degli Esteri Hua Chunying ha
detto che i cambiamenti climatici sono "una sfida globale" che
nessun Paese può ignorare. "Non importa se altri cambiano idea,
continueremo a seguire un modello di sviluppo sostenibile", ha
aggiunto Hua, in conferenza stampa quotidiana. "La Russia dà
grande importanza" all'accordo sul clima di Parigi, ma "allo
stesso tempo va da sé che l'efficacia di questa convenzione
sarebbe probabilmente ridotta senza i suoi attori
chiave"dichiarato invece il portavoce di Vladimir Putin, Dmitri
Peskov.   
				          