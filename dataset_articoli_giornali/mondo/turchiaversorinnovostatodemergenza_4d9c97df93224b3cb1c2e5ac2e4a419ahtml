
            
            (ANSA) - ISTANBUL, 17 LUG - Il Consiglio di sicurezza
nazionale (Mgk) ha approvato la richiesta di estendere lo stato
d'emergenza post-golpe in Turchia per altri 3 mesi. Il testo è
già stato sottoposto al Parlamento di Ankara, che dovrebbe
approvarlo in giornata.   
				   L'intenzione di prolungare lo stato d'emergenza, che scade
mercoledì ed è in vigore da un anno, era stata espressa già nei
giorni scorsi dal presidente Recep Tayyip Erdogan. Da quando è
stato introdotto, oltre 50 mila persone sono state arrestate e
110 mila persone sono state licenziate o sospese dalle pubbliche
amministrazioni in Turchia.   
				          