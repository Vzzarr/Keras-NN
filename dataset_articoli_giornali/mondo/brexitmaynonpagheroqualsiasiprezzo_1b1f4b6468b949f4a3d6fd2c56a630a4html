
            
            (ANSA) - LONDRA, 30 MAG - "Nessun accordo sulla Brexit è
meglio di uno cattivo". La premier britannica ha ribadito in
modo chiaro, nel corso del dibattito televisivo a distanza col
leader laburista Jeremy Corbyn, che è pronta ad abbandonare i
negoziati sull'uscita dall'Europa nel caso in cui non si riesca
a trovare una intesa con l'Ue, a partire dalla questione del
cosiddetto 'conto del divorzio'. Il primo ministro conservatore
ha sottolineato che non è intenzionata a "pagare ogni prezzo"
per ottenere un accordo.   
				          