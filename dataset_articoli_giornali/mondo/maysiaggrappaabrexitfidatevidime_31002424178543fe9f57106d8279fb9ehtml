
            
            (ANSA) - LONDRA, 1 GIU - Un appello agli elettori ad avere
fiducia in lei e nel Partito Conservatore, affinché la Brexit
possa essere condotta in porto e diventare "un successo":
Theresa May prova a reagire al 'momento no' presentandosi ancora
una volta come l'unico leader in grado di garantire un negoziato
di divorzio dall'Ue favorevole alla Gran Bretagna.   
				La premier è oggi nel nord-est inglese, zona tradizionalmente
laburista, ma anche euroscettica, che i Tories stanno cercando
di corteggiare in vista del voto dell'8 giugno. "Il futuro
luminoso che vogliamo per il nostro Paese non verrà da solo,
abbiamo bisogno d'uno sforzo nazionale e di unità di intenti per
costruire con determinazione, comunque abbiamo votato al
referendum del giugno scorso, il successo degli anni a venire",
afferma May: impegnata a rilanciare la propria leadership dopo
gli ultimi sondaggi allarmanti per il suo partito, avvicinato di
molto dal Labour, e dopo essere stata presa di mira ieri sera
dper esser sfuggita di nuovo al confronto faccia a faccia in tv
          