
            
            (ANSA) - MOSCA, 31 MAG - Il presidente russo Vladimir Putin
ha nuovamente negato le accuse rivolte a Mosca di aver
interferito nelle campagne elettorali delle presidenziali di Usa
e Francia. "La Russia non si occupa mai di attività di questo
tipo e noi non ne abbiamo bisogno. Per noi non ha senso fare
queste cose", ha detto il leader del Cremlino in un'intervista a
Le Figaro. "Questi hacker - ha affermato Putin riferendosi agli
attacchi informatici - potrebbero venire da qualsiasi posto e
non necessariamente dalla Russia".   
				          