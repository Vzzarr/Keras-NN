







ROMA - "Evento basato sull'attivismo femminista nero su scala europea", così definiscono il festival in cartellone a Parigi dal 28 al 30 luglio, le donne afrofrancesi del collettivo femminista Mwasi. Discriminazione razziale, affermazione del "suprematismo nero" (come ha avuto modo di definirlo il Front National) o semplicemente la necessità di un confronto tra minoranze non solo di genere ma anche di razza, vista una reale disparità sociale?

La questione infiamma la polemica scoppiata in Francia, a Parigi, dopo che il collettivo Mwasi ha annunciato il programma della due giorni: quattro quinti del suo spazio sarà dedicato alle afrofemministe

, il restante a quelle non miste. Immediata la reazione decisa e categoria di Anne Hidalgo, socialista e sindaca di Parigi dal 2014.





 
	         




Anne Hidalgo ha espresso il suo pensiero su Twitter: "Chiedo il divieto di questo evento e per questo chiamo in causa il Prefetto". E subito dopo cinguetta: "Mi riservo anche la possibilità di perseguire gli organizzatori del festival per discriminazione".
Je demande l'interdiction de ce festival. Je vais saisir le Préfet de Police en ce sens.— Anne Hidalgo (@Anne_Hidalgo) 28 maggio 2017
	
   		Ferma la risposta di Mwasi: "Definire discriminatoria questa iniziativa è solo un pretesto per la destra per attaccarci". E conclude, in un post su Facebook, con la citazione di uno stralcio del discorso di Mao Zedong: "È un buon segno essere attaccati dal nemico. Vuol dire che abbiamo tracciato una precisa linea di demarcazione tra noi e il nemico".

Il festival si snoderà tra confronti e tavole rotonde, al centro culturale parigino La Generale. Numerose le proteste, da destra, da sinistra e dalle organizzative non governative antirazziste e antidiscriminatore. SOS Racisme ha dichiarato: "Questa decisione è un errore, un abominio, perché si crogiola nella discriminazione, mentre l'anti-razzismo è un movimento che tenta di andare oltre alla questione razziale".

Wallerande de Sant Just, tesoriere del partito frontista di Marine Le Pen, ha sollecito la sindaca a spiegare come una città come Parigi possa "autorizzare un evento plateamente antrazzista e anti repubblicano". Ma le battaglie di parità delle donne afrofrancesi, ormai di seconda e terza generazione, possono davvero essere definite alla pari di quelle delle donne bianche?

Secondo la scrittrice e autrice con Cecilia d'Elia, del libro Libere tutte edito da Minimum Fax, Giorgia Serughetti, la questione è più complessa di quanto sembra: "A mio parere stanno esagerando tutti. La richiesta delle donne Mwasi è di ritagliarsi uno spazio privato non pubblico e quindi non in conflitto con il Comune. Ne hanno il diritto". E continua: "Se si fosse organizzata una tavola rotonda composta di soli dirigenti uomini, nessuno avrebbe auto a che dire. Mi sembra un accanimento. La realtà francese, e non solo francese ma mondiale, è che le donne afro faticano ralmente a riservarsi spazi autonomi. La donna nera, ovunque nel mondo. è la grande invisibile. Rischiano di essere colonizzate dal pensiero degli altri, quando degli altri fanno parte in modo marginale". E conclude: "Rispetto agli attacchi della destra, non possiamo definirlo suprematismo ma un'evidente rivendicazione da parte di una minoranza che si rappresenta come oppressa. I conflitti razziali sono finiti idealemente ma sappiamo che nella percezione sociale, le razze continuano a esistere nella forma in cui i gruppi vengono rappresentati".

Il centro culturale ospitante, La Generale ha reagito lamentando di essere "oggetto di una campagna di disinformazione di 'fake news' orchestrata dalla più folle estrema destra". E ha deplorato che "certe associazioni antirazziste si siano fatte manipolare". Fatto sta, che le donne Mwasi non intendono cedere, e, convinte delle loro ragioni non discriminatorie, sono decise ad andare avanti nella realizzazione del festival, così impostato.






