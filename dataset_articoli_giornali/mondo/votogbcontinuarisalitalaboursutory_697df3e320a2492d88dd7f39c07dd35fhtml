
            
            (ANSA) - LONDRA, 30 MAG - Continua la risalita nei sondaggi
del Labour che sta riducendo il distacco coi Conservatori in
vista delle elezioni dell'8 giugno. Secondo la rivelazione di
Survation per Itv, i Tories restano il primo partito col 43% dei
consensi ma i Laburisti li inseguono al 37%, in crescita di ben
tre punti rispetto alla settimana precedente. Fra gli altri
partiti, i libdem sono all'8% mentre l'Ukip al 4%. 
   Il sondaggio riflette le difficoltà della premier e leader
conservatrice Theresa May che sono emerse anche nel corso del
dibattito televisivo a distanza di ieri sera col capo
dell'opposizione Jeremy Corbyn. May mentre rispondeva alle
domande che le venivano poste è stata interrotta diverse volte
dai mormorii del pubblico e talvolta da risolini di sarcasmo.   
				          