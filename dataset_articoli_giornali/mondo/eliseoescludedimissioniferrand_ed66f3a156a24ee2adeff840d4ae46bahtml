
            
            (ANSA) - PARIGI, 1 GIU - Il portavoce del governo francese,
Christophe Castaner, esclude l'ipotesi di dimissioni di Richard
Ferrand, ministro della Coesione del territorio dopo l'apertura
di un'inchiesta da parte della procura di Brest (nord).   
				   L'inchiesta preliminare, secondo quanto confermato questa
mattina dal procuratore Eric Mathais, riguarda presunti
favoritismi fatti da Ferrand nel 2011, periodo in cui era a capo
della Mutuelle de Bretagne, istituto di assistenza complementare
della regione bretone.   
				   L'apertura dell'inchiesta "non cambia niente" hadetto
Castaner, aggiungendo che se Ferrand dovesse essere indagato in
prima persona, "sarà immediatamente sollevato dalle sue
funzioni".   
				          