Nigel Farage, ex leader euroscettico britannico dell'Ukip, sarebbe "persona d'interesse" nell'ambito delle indagini sul cosiddetto scandalo 'Russiagate', le presunte interferenze di Mosca nelle elezioni Usa. Lo scrive in esclusiva il Guardian citando le ormai abituali 'gole profonde' americane, secondo cui Farage è sotto osservazione (ma non indagato, a quanto pare) per la sua vicinanza a Donald Trump e asseriti legami con Julian Assange, fondatore di Wikileaks.    Secca la replica: "Assurdità isteriche".   