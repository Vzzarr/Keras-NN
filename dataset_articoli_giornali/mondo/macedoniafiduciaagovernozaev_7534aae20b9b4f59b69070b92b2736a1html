
            
            (ANSAmed) - SKOPJE, 1 GIU - Il parlamento macedone ha
accordato la fiducia al governo del premier incaricato Zoran
Zaev. Al termine di un lungo dibattito in aula durato due
giorni, i voti a favore sono stati 62, i contrari 44, gli
astenuti 5. Entra così in carica il governo di coalizione
formato dal partito socialdemocratico di Zaev e da due
formazioni rappresentanti della minoranza albanese (che
costituisce il 25% dell'intera popolazione). Passa invece
all'opposizione il Vmro-Dpmne, il partito conservatore dell'ex
premier Nikola Gruvski rimasto al potere per 11 anni.           
    Sembra quindi finalmente conclusa una lunga fase di crisi
politica che per oltre due anni ha paralizzato le riforme e il
cammino europeo del Paese balcanico.   
				          