
            
            (ANSA) - DUBAI, 5 GIU - Egitto, Arabia Saudita, Emirati Arabi
e Bahrain hanno annunciato lo stop dei rapporti diplomatici col
Qatar.   
				   La mossa delle quattro nazioni arabe approfondisce la
divisione tra i paesi del Golfo per il sostegno qatariota ai
gruppi islamici. L'Arabia afferma che le truppe qatariote
sarebbero state tirate dalla guerra in corso in Yemen, mentre il
Bahrein accusa il Qatar per "il sostegno alle attività
terroristiche armate e i finanziamenti legati a gruppi iraniani"
   Bahrain, Egitto, Arabia ed Emirati hanno annunciato il ritiro
del loro personale diplomatico dal Qatar, nazione ricca di gas e
che ospiterà i Mondiali di calcio del 2022. Le quattro nazioni
arabe hanno annunciato anche di voler tagliare il traffico aereo
e marittimo verso il paese peninsulare.   
				          