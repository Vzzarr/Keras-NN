
            
            ANSA) - NEW DELHI, 5 GIU - Almeno 22 persone sono morte e
molte altre sono rimaste ferite per gravi ustioni fra le fiamme
quando l'autobus su cui viaggiavano si è scontrato oggi,
incendiandosi, con un autocarro nello Stato indiano di Uttar
Pradesh. Lo riferisce l'agenzia di stampa Ians.   
				   L'incidente, ha indicato un funzionario distrettuale, è
avvenuto durante la notte a Bareilly, coinvolgendo in uno
scontro frontale un autobus per il trasporto di passeggeri
partito da New Delhi e diretto a Gonda.   
				   Il violento urto, ha aggiunto il funzionario, ha causato una
forte esplosione che ha provocato l'incendio. L'autista del
camion, si è infine appreso, è latitante, mentre il bilancio dei
morti potrebbe crescere perché molti dei passeggeri ustionati
sono in gravi condizioni.   
				          