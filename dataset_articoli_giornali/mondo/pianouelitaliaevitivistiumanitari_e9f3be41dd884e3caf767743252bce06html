
            
            (ANSA) - BRUXELLES, 17 LUG - L'Italia deve "fare uso di
restrizioni di residenza e alla libera circolazione ed evitare
di fornire documenti di viaggio ai richiedenti asilo per
prevenire movimenti secondari" di migrazione tra i Paesi Ue. E'
quanto ha già stabilito il Piano d'azione della Commissione Ue
del 4 luglio per aiutare l'Italia con la crisi migratoria, si fa
notare a Bruxelles. Questo escluderebbe quindi l'ipotesi dei
visti umanitari. Anche altre norme Ue, inclusa la direttiva
usata per il Kosovo, rendono l'opzione di difficile attuazione.   
				          