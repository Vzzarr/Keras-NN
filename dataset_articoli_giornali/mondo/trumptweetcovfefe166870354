
Qualcuno già lo chiama il "Covfefe gate", certo è che il dipartimento comunicazione della Casa Bianca sembra essere sempre più allo sbando. Stamattina, alle sei italiane, cioè a mezzanotte di Washington, Donald Trump ha twittato una cosa incomprensibile: "Nonostante la stampa sempre negativa, covfefe".
 





 
	         





Covfefe? E cosa significherà? Sarà forse un nuovo acronimo della propaganda della destra americana? No, affatto. Covfefe non significa assolutamente nulla. Nessuno sa cosa volesse dire Trump con quel tweet, ma sicuramente a un certo punto deve aver sbagliato qualcosa nella digitazione e l'assurdo messaggio è partito così. Fine. Come se il Presidente si fosse addormentato con il cellulare in mano, come a volte capita agli adolescenti. Ma a mezzogiorno ora italiana, le 6 del mattino a Washington, Trump si è svegliato e come al solito ha subito twittato, scherzando su Covfefe e aprendo una gara tra i suoi follower, come il suo talent show The Apprentice: "Chi indovina il significato di Covfefe? Divertitevi!". Un tweet simpatico per riparare alla gaffe o una mossa mediatica studiata? Chissà. 
Who can figure out the true meaning of "covfefe" ???  Enjoy!— Donald J. Trump (@realDonaldTrump) 31 maggio 2017
	
   		Internet, i social network e gli utenti di tutto il mondo ovviamente sono impazziti di fronte a "Covfefe", tra ilarità, ironia e sarcasmo. Urban dictionary, il celebre dizionario di inglese contemporaneo e informale, ha già accolto Covfefe nella sua schiera lessicale con la definizione: "Covfefe significa letteralmente Covfefe. Termine nato da un tweet di Donald Trump".
 
"DO NOT TAKE COVFEFE LITERALLY"— elan gale (@theyearofelan) 31 maggio 2017
	
   		 
I wasn't sure what exactly @realDonaldTrump meant by "covfefe," so I looked it up in an early-20th-century German encyclopedia.#covfefe pic.twitter.com/ugOcKSzmF4— Ben Norton (@BenjaminNorton) 31 maggio 2017
	
   		 
When the President starts speaking your language #Covfefe pic.twitter.com/KoipeX82kB— Bryce Carlton-Banks (@Bryceisright21) May 31, 2017


 pic.twitter.com/hEK6qFS54g— Nick Gallo (@nickgallo) 31 maggio 2017
	
   		 
#Covfefe, il tweet enigmatico di Trump: sui social si scatenano le interpretazioni
     Le ore trascorse prima della cancellazione lasciano pensare che potrebbe essere stato davvero Trump a fare il pasticcio prima di addormentarsi. E segno che il dipartimento comunicazione della Casa Bianca è sempre più allo sbando. Dopo le contraddizioni enormi tra il presidente e la stessa Casa Bianca su Russiagate e altre importanti questioni, proprio ieri si è saputo delle dimissioni di Mike Dubke, il direttoredella comunicazione di Trump. Il che apre dunque uno scenario di ristrutturazione interna del settore, che dovrebbe portare a limitare il ruolo, perlomeno pubblico, anche di Sean Spicer, il portavoce gaffeur della presidenza Usa, quello che disse "neanche Hitler usò le armi chimiche".






