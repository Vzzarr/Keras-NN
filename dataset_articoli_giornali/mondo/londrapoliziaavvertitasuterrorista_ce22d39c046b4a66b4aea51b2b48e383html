
            
            (ANSA)- ROMA, 4 GIU - La polizia britannica sarebbe stata
avvertita della radicalizzazione di uno dei tre uomini che ieri
hanno attaccato il London Bridge e il vicino Borough Market già
due anni fa. A riferirlo è il quotidiano The Guardian, che cita
il racconto di una vicina di casa di uno dei terroristi, una
signora di origini italiane, Erica Gasparri. La donna ha detto
di essersi accorta che il vicino, da tutti chiamato 'Abs' e di
presunte origini pachistane, cercava di indottrinare i bambini
in un parco del quartiere e diceva di essere pronto a fare
qualunque cosa nel nome di Allah, anche di uccidere sua madre.   
				La donna aveva portato le foto alla polizia locale , che le
aveva trasmesse a Scotland Yard. Gli agenti le erano apparsi
molto preoccupati. Da allora  però nessuno si è fatto più
sentire.   
				          