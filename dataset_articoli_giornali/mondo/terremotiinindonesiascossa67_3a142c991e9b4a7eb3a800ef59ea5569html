
            
            (ANSA) - ROMA, 30 MAG - E' di almeno tre persone ferite e
diversi edifici danneggiati il bilancio della forte scossa di
terremoto che ha colpito ieri sera l'isola indonesiana di
Sulawesi. Lo riportano i media locali. Secondo i dati
dell'Istituto nazionale di geofisica e vulcanologia (Ingv), il
sisma si è verificato alle 22:35 ora locale (le 16:35 ora
italiana) con magnitudo 6.7 e con ipocentro a 20 km di
profondità. Il servizio geologico statunitense Usgs ne ha
localizzato l'epicentro 78 km a sudest di Palu.   
				          