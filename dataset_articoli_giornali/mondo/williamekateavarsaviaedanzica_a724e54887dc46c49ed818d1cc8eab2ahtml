
            
            (ANSA) - VARSAVIA, 17 LUG - Prima di giungere in Germania il
principe britannico William, accompagnato dalla moglie Kate e i
due bambini, sono da oggi, per la prima volta, in visita in
Polonia, ospiti del presidente Andrzej Duda e di sua moglie
Agata. "Si tratta di una visita nel segno del rispetto e
dell'amicizia", ha detto il capo di gabinetto di Duda nel
presentare l'incontro. 
   Nel programma di due giorni sono previste le visite a
Varsavia (nel museo della insurrezione del 1944) e domani a
Danzica (nel Centro europeo della solidarietà), dove è possibile
l'incontro con il premio Nobel per la pace Lech Walesa. William
visiterà anche l'ex lager nazista Stutthof, vicino a Danzica.   
   Gli abitanti della capitale hanno accolto la coppia con
grande simpatia.   
				          