
            
            (ANSA) - BERLINO, 17 LUG - Atti di teppismo e molestie
sessuali sono state denunciate nel weekend ad una festa nel
parco del castello di Schorndorf, cittadina tedesca del Baden-
Weurttenberg. Secondo la Welt e Bild molti dei circa 1000
partecipanti ai disordini sono di origine straniera. E fra i
denunciati per le molestie ci sarebbero almeno tre afghani e un
iracheno. Anche la polizia intervenuta sul posto è stata
attaccata con lanci di bottiglie. "La violenza contro la polizia
è stata spaventosa", dice il portavoce delle forze dell'ordine
citato dalla Bild.   
				          