
            
            (ANSA) - MADRID, 30 MAG - Taxi in sciopero oggi in tutta la
Spagna per protestare contro la concorrenza di Uber e Cabify.   
				   A Barcellona i tassisti hanno deciso di fermarsi per 24 ore,
a Madrid per 12, denunciando la "concorrenza sleale" delle nuove
compagnie. Una grande manifestazione di protesta è prevista
nella capitale spagnola questo pomeriggio, dalla Glorieta di
Atocha a Plaza de Neptuno, vicino al Congresso dei deputati. 
   Lo sciopero dei taxi provoca disagi per i viaggiatori in
particolare nei principali aeroporti del paese come Barajas a
Madrid e El Prat a Barcellona.   
				          