
            
            (ANSA) - NEW YORK, 1 GIU - Gli Stati Uniti si ritireranno
dall'accordo sul clima di Parigi. Lo ha annunciato il presidente
Donald Trump dalla Casa Bianca. "Gli Stati Uniti cominceranno a
negoziare un nuovo accordo sul clima", ha detto Trump. "Vogliamo
un accordo che sia giusto. Se ci riusciremo benissimo,
altrimenti pazienza", ha aggiunto. Gli Usa non onoreranno più le
parti non vincolanti dell'accordo di Parigi a partire da oggi.   
				          