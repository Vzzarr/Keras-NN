
            
            (ANSA) - ROMA, 31 MAG - Donald Trump avrebbe deciso di
sfilare gli Stati Uniti dall'accordo di Parigi sul clima. Lo
riferisce il sito web Usa Axios citando "due fonti vicine
all'amministrazione". Non si ha ancora la conferma ufficiale
della decisione. Un piccolo team di esperti, tra i
quali il capo dell'agenzia per la difesa dell'ambiente (Epa)
Scott Pruitt, sono al lavoro per definire i dettagli su come il
ritiro dall'accordo verrà eseguito, scrive ancora Axios, secondo
il quale in particolare devono stabilire se avviare un completo
ritiro formale - che potrebbe richiedere fino a tre anni - o una
uscita dal trattato delle Nazioni Unite sui cambiamenti
climatici, che potrebbe essere una soluzione più veloce ma anche
più estrema.   
				   Molto media americani stanno rilanciando la notizia, in
particolare Abc e Cbs, che confermano le indiscrezioni con
proprie fonti alla Casa Bianca.   
				          