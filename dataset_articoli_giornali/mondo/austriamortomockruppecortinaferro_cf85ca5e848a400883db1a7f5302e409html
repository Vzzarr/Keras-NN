
            
            (ANSA) - BOLZANO, 1 GIU - E' morto all'età di 82 anni l'ex
ministro degli esteri austriaco Alois Mock (Oevp). Il suo
successore e collega di partito Sebastian Kurz lo ricorda come
"uomo di grande responsabilità, un grande austriaco e un
europeista convinto".   
				   Mock entrò nella storia per aver, assieme al suo collega
ungherese Gyula Horn, tagliato simbolicamente la cortina di
ferro al confine di Soporon il 27 giugno del 1989. Mock è stato,
tra l'altro, vicecancelliere e segretario del partito popolare
Oevp. Da anni soffriva di una grave malattia neurologica, per la
quale si era anche ritirato dalla vita pubblica.   
				          