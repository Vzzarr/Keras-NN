
            
            (ANSA) - WASHINGTON, 31 GIU - Donald Trump è orientato a non
spostare per ora l'ambasciata Usa da Tel Aviv a Gerusalemme,
firmando quindi come hanno fatto tutti i suoi predecessori una
rinuncia temporanea (sei mesi) a quanto già prevede una legge
del 1995. Lo riferisce la Cnn citando diversi altri funzionari
dell'amministrazione e fonti diplomatiche. Trump aveva promesso
il trasferimento della sede diplomatica Usa in campagna
elettorale ma ora teme che una tale mossa possa irritare i
palestinesi e compromettere i suoi sforzi per rilanciare il
processo di pace con Israele.   
				          