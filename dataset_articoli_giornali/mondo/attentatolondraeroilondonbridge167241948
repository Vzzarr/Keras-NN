

Il pub che ha ospitato circa 150 persone 






PER LA terza volta in pochi mesi l'Inghilterra è ripiombata nel terrore. Ma solo per poco. Come già accaduto per Westminster e Manchester, la voglia di reagire, di non lasciar vincere l'odio e la paura è stato ancora una volta più forte. È la testimonianza di quanto solida sia la resilienza di un popolo che, piuttosto che mostrarsi colpito, preferisce aiutare e fare dello humor su Twitter, come successo con la foto di un ragazzo che, in fuga dal London Bridge, tiene salda in mano la sua birra. Per il mondo, ma soprattutto per i londinesi, è diventato il simbolo dello 'spirito british', l'incarnazione del famoso detto "Keep calm and carry on".

L'agente eroe. Da solo, armato del solo manganello di ordinanza, contro tre terroristi. Il poliziotto della British Transport Police è stato tra i primi ad affrontare i tre aggressori. Era intervenuto nonostante i gli aggressori impugnassero lunghi coltelli. Rimasto gravemente ferito, secondo i medici le sue condizioni sono ora stabili. Paul Crowther, capo della Btp lo ha pubblicamente elogiato per il coraggio e la determinazione dimostati, mettendo a rischio la propria vita per salvare quelle dei passanti. Di lui non è stata ancora rivelata l'identità, ma per tutti è già un eroe. E in mancanza del nome, questo aggettivo gli calza a pennello.

Il fornaio. Un altro eroe, questa volta senza divisa, è Florin Morariu: un fornaio di origine rumena che lavora da anni in un forno di Borough Market. Quando ha capito che vicino a lui stava passando uno degli attentatori Florin è passato direttamente all'attacco: gli ha lanciato una cassa dietro, colpendolo alla testa, e lo ha inseguito brandendo un bastone. Quando è scoppiato il caos in città lui era nel forno. Dalla finestra osservava la strada cercando di capire cosa stesse accadendo: c'erano persone che correvano e urlavano. Poi è uscito ed è in quel momento che ha visto l'attentatore accoltellare due persone. "In un primo momento sono rimasto pietrificato - ha raccontato all'Associated Press - ma poi ho fatto entrare una ventina di persone nel forno e ho deciso di reagire". In un video postato su Facebook si vedono lui e altre persone negli istanti immediatamente successivi. Hanno ancora in mano i bastoni.
 
A Romanian chef sheltered 20 people in his bakery and hit one of the #LondonBridge attackers on the head with a crate. This is London.— ???? ????? ??? (@JFXM) 4 giugno 2017

 
A Romanian chef sheltered 20 people in his bakery and hit one of the #LondonBridge attackers on the head with a crate. This is London.— ???? ????? ??? (@JFXM) 4 giugno 2017


Gli italiani. La solidarietà della lunga notte di Londra parla anche italiano. Giovanni Sagristani e Carlos Pinto si trovavano nel ristorante El Pastor su Stoney Street nella notte tra sabato e domenica, quando uno degli aggressori è entrato nel locale e ha accoltellato una donna al petto. Sagristani ha raccontato che i presenti nel locale hanno iniziato a lanciare sedie e bottiglie contro l'attentatore, riusciendo così a metterlo in fuga. A quel punto Carlos, che lavora come infermiere in un reparto di terapia intensiva a Londra, ha aiutato la ragazza ferita tamponando le ferite.

 





 
	         





Il (non)compleanno. Ancora un altro italiano, anzi due: una coppia di fidanzati. Vincenzo Marino stava festeggiando il compleanno con la fidanzata Giorgia quando si è scatenato l'inferno. I due si trovavano nel pub in cui i terroristi hanno fatto irruzione e ucciso una ragazza. Vincenzo, che a Londra fa il barista,  ha riassunto il dolore e lo spavento in poche righe:

"Questo non è il migliore dei modi per festeggiare il 23° compleanno vedere la tua ragazza a Londra per celebrarlo insieme a te e finire all’interno dell’attentato non è bello. Tutto terribile, tutto un tremolio di voce, di gambe, di braccia. Solo chi vive certe cose può capire. Vedere una ragazza di 17 anni accoltellata a terra lì, a 50 cm da te, prestandole aiuto come si può, anche dando solo una pillola di paracetamolo, non è bello". Parole che esprimono la paura e il dolore provati in quel momento. E ancora “il senso della vita io l’ho capito ieri".  I ragazzi sono stati ritratti in una foto mentre, incolonnati con altre persone e con le mani sopra la testa, vengono fatti allontanare dalla polizia negli istanti successivi all'attacco. 
 





 
	         





Ancora un altro italiano. Gabriele Sciotto è un fotografo italiano che si è trovato in mezzo all'attentato tra il London Bridge e Borough Market, a Londra.
Sciotto ha fotografato con il cellulare i corpi di due presunti assalitori neutralizzati dalla polizia britannica. Le sue foto hanno fatto il giro dei media internazionali.
 
Londra, il fotografo: ''Io da solo tra attentatori e polizia. E ho scattato col telefono"












 
	         




L'accoglienza. #SofaForLondon. Con questo hashtag su Twitter i londinesi hanno nuovamente dimostrato la loro solidarietà. A partecipare non solo i cittadini, ma anche locali pubblici come ristoranti e pub come il Royal Oak in Tabard Street, Southwark, che ha dato riparo a circa 150 persone. "C'erano persone in piedi per la strada, tra cui molti bambini. La maggior parte erano stranieri, non parlavano nemmeno l'inglese, che erano stati evacuati dagli hotel nelle vicinanze o che non hanno potuto tornare così li abbiamo invitati a rimanere da noi, ha raccontato il barman Radek Malis in un'intervista alla Bbc.
 


Il pub che ha ospitato circa 150 persone



 
	         





I taxi. Ancora una volta i tassisti hanno dato prova di grande generosità. Come era accaduto già con l'attentato di Ariana Grande, in molti si sono messi a disposizione delle vittime e dei cittadini in difficoltà offrendo corse gratuite. Uno in particolare ha attirato l'attenzione. Si tratta del conducente che cercato di investire i tre terroristi non appena li ha visti scendere dal van con cui sono piombati sulla folla del London Bridge.



 






