
            
            (ANSA) - BRUXELLES, 31 MAG - La riforma della governance
dell'euro proposta dalla Commissione europea "è un passo in
avanti nella giusta direzione: se vogliamo sconfiggere
definitivamente la disoccupazione giovanile abbiamo bisogno di
riforme sia a livello europeo sia a livello nazionale". Lo ha
detto il presidente del Parlamento europeo, Antonio Tajani,
interpellato a riguardo. "Serve coraggio - afferma Tajani -,
credo che il governo dell'economia debba avere in prospettiva
anche un ministro unico". "Bene - prosegue Tajani - che ci sia
un fondo per investimenti per le infrastrutture. Dobbiamo
naturalmente andare avanti anche per l'aspetto dell'Unione
bancaria anche perché siamo a meta del guado".   
				          