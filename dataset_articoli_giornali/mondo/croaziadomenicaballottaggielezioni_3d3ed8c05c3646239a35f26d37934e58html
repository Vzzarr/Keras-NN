
            
            (ANSAmed) – ZAGABRIA, 1 GIU – In Croazia si vota domenica
prossima per i ballottaggi delle elezioni amministrative, con le
sfide più importanti nelle quattro maggiori città del Paese e in
un clima politico teso dovuto alla crisi del governo centrale
guidato dai conservatori del premier Andrej Plenkovic.   
				   La battaglia più attesa e quella nella capitale Zagabria,
dove si scontrano il sindaco uscente, l'inossidabile populista
indipendente Milan Bandic, primo cittadino dal 2000, e la
candidata del centrosinistra Anka Mrak Taritas, ex ministro
dell'edilizia. Le stime danno un importante vantaggio a Bandic,
in corsa per il suo sesto mandato alla guida di Zagabria. Si
prevede infatti che sul suo nome si riverseranno i voti della
destra, e quelli dei conservatori dell'Unione democratica croata
(Hdz) di Plenkovic. Ma non sono escluse sorprese se i cittadini
di Zagabria ascolteranno gli appelli del centrosinistra di
andare a votare in massa, se non per Mrak Taritas in ogni caso
contro Bandic, coinvolto in una serie di scandali
          