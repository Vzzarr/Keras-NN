
KABUL - Un forte boato ha scosso Kabul nell'orario di punta, alle 8,25 ora locale. A causarlo è stato un camion bomba fatto esplodere a Zanbaq Square, in una delle aree più sicure della capitale, dove si trovano diverse ambasciate, tra qui quella tedesca, francese, iraniana e pakistana. L'Isis ha rivendicato l'attentato.
Afghanistan, autobomba a Kabul: il momento dell'esplosione












 
	         




La polizia afgana riferisce di oltre 80 vittime causate dalla deflagrazione, più di 300 feriti, tra cui anche alcuni dipendenti dell'ambasciata tedesca secondo quanto riferito dal ministro degli Esteri Sigmar Gabriel, abitazioni sventrate e 50 veicoli distrutti. Tra le vittime un autista afgano della Bbc, Mohammed Nazir, e un giornalista di Tolo News, Aziz Navin. Nazir stava riportando in sede alcuni giornalisti, di cui 4 tra i feriti, come riporta il sito dell'emittente britannica, quando la sua auto è stata colpita dall'esplosione.
BBC statement: pic.twitter.com/FBl4IRi16E— BBC News Press Team (@BBCNewsPR) 31 maggio 2017
	
   		 
	
   		 Anche un ospedale di Emergency è rimasto coinvolto dall'attentato. Così il tweet di Cecilia Strada, presidente dell'Ong: "Il centro di Emergency a Kabul è stato scosso dall'esplosione. I colleghi stanno bene, sono al lavoro per i feriti. Poi vedremo i danni".
 
#KabulExplosion so big our hospital got damaged. Our staff is well and working to treat the wounded arriving from the blast. pic.twitter.com/FeiJAu2rfK— EMERGENCY (@emergency_ong) 31 maggio 2017


Il centro di @emergency_ong a Kabul è stato scosso dall'esplosione. I colleghi stanno bene, sono al lavoro per i feriti; poi vedremo i danni— Cecilia Strada (@cecilia_strada) 31 maggio 2017


Afghanistan, autobomba a Kabul: la nuvola di fumo dopo l'esplosione












 
	         




E sempre Cecilia Strada, su Twitter riferisce: "Una rivendicazione della bomba a Kabul dice 'abbiamo fatto la madre di tutte le autobombe. Ecco, la spirale della guerra è questa roba qua'." Raggiunta al telefono, la presidente dell'Ong ha raccontato che l'ospedale ha subito diversi danni, anche se non ingenti, tra cui alcune finestre distrutte e il crollo di un pannello del blocco operatorio: "I ricoveri al momento sono 69, con una disponibilità di 116 posti letto. Otto sono morti".
Una rivendicazione della bomba a #Kabul dice "abbiamo fatto la madre di tutte le autobombe". Ecco, la spirale della guerra è questa roba qua— Cecilia Strada (@cecilia_strada) 31 maggio 2017
	
   		Una densa coltre di fumo si è levata verso il cielo, mentre diverse abitazioni sono state danneggiate nel quartiere.
Afghanistan, autobomba a Kabul: le vetrine dei negozi in frantumi












 
	         






Il presidente afgano, Ashraf Ghani, ha duramente condannato l'attentato, che avviene a pochi giorni dall'inizio del Ramadan. Il chief executive del Governo afgano, Abdullah Abdullah, ha dichiarato: "Chi uccide durante il Ramadan non è degno di pace. Merita di essere distrutto". La strage avviene a distanza di 27 giorni da un altro attentato, sempre a Kabul e rivendicato dall'Isis, in cui un'auto è stata fatta esplodere al passaggio di un convoglio di truppe straniere, nei pressi dell'ambasciata americana, provocando otto vittime civili.






