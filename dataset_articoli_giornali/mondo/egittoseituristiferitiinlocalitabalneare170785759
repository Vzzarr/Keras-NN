







HURGHADA - Due turiste uccise e altre quattro donne ferite: è il primo bilancio di un attacco a colpi di coltello avvenuto a Hurghada, località balneare sul Mar Rosso in Egitto.

Voci contrastanti sulla nazionalità delle vittime: fonti della sicurezza egiziana hanno riferito che erano tedesche le due turiste uccise, mentre tra i feriti ci sono anche due cittadini cechi. Inizialmente il ministero dell'Interno aveva parlato di soli cittadini ucraini tra le vittime.

Sconosciuto, per ora, il motivo dell'attacco, ma non si esclude la pista terroristica. Le donne sono state ricoverate in ospedale, mentre l'aggressore è stato arrestato e interrogato. Dai primi risultati dell'indagine, sembra che l'uomo si sia infiltrato arrivando a nuoto nella spiaggia privata dell'albergo, passando da una spiaggia pubblica vicina.
Egitto: attacco ai turisti sulla spiaggia di Hurghada












 
	         




Nel comunicato il ministero dell'Interno non parla di morti, la notizia che due delle turiste ferite sono rimaste uccise è stata riferita da fonti di polizia e dei servizi di sicurezza. Secondo testimoni, citati dal quotidiano 'al-Masry al-Youm', prima di colpire l'assalitore avrebbe gridato: "non voglio gli egiziani, non è voi che cerchiamo". Apparentemente ventenne, era vestito con un t-shirt nera e un paio di jeans e brandiva un coltello.




 






