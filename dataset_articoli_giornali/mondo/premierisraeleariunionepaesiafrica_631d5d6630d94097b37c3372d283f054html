
            
            (ANSAmed) - TEL AVIV, 4 GIU - Il premier israeliano Benyamin
Netanyahu è arrivato a Monrovia in Liberia in visita di stato.   
				Qui partecipa, ed è la prima volta di un primo ministro
israeliano, al summit dei leader delle 15 nazioni dell'Ecowas
(Comunità economica dei paesi dell'Africa Occidentale).   
				L'obiettivo del viaggio - ha spiegato il premier - è quello di
rafforzare i legami crescenti di Israele con l'Africa, ma anche
di cambiare "l'atteggiamento anti israeliano" dei paesi africani
nelle organizzazioni internazionali. Allo stesso tempo,
Netanyahu si è augurato che l'incontro possa portare ad "una
riconciliazione" con il Senegal, paese che ha votato a favore
della Risoluzione 2334 del Consiglio generale dell'Onu dello
scorso dicembre, contro gli insediamenti ebraici in
Cisgiordania. A seguito di ciò, Israele richiamò il proprio
ambasciatore da Dakar.   
				          