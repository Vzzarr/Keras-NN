
            
            (ANSA) - LONDRA, 4 GIU - Il leader laburista Jeremy Corbyn è
tornato stasera a fare campagna elettorale e ha contrattaccato
la premier conservatrice Theresa May in vista del voto dell'8
giugno. In un comizio a Carlisle, nord Inghilterra, ha
giustificato la decisione di interrompere lo stop alla campagna
sostenendo che il terrorismo "vuole fermare il processo
elettorale" e "non lo si può accettare". Il capo
dell'opposizione ha poi criticato i toni da pugno di ferro usati
da May nel suo intervento di oggi a Downing Street dopo
l'attacco di Londra sostenendo che non è vero che lei difende il
Paese e accusandola di aver tagliato, prima come ministro degli
Interni e poi come premier, di 20 mila unità il numero degli
agenti di polizia in servizio.   
				          