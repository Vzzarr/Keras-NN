
            
            (ANSA) - BRUXELLES, 1 GIU - "La crisi bancaria e migratoria
in Italia" sono oggi "la minaccia più pericolosa" per l'Unione
europea. Lo ha detto il finanziere ungaro-americano George
Soros, presidente dell'Open Society Foundations, intervenendo al
Brussels Economic Forum a Bruxelles. L'Unione europea sta
attraversando una "crisi esistenziale", ha sottolineato Soros,
ma le recenti vittorie di candidati europeisti alle elezioni
olandesi e francesi le hanno ridato "slancio". Occorre però
"salvare" e "reinventare" l'Ue "radicalmente".   
				          