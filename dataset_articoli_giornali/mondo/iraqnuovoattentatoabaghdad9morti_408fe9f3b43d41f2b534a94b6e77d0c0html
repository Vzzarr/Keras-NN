
            
            (ANSA) - BAGHDAD, 30 MAG - Almeno 9 persone sono state uccise
e 36 ferite stamane in un nuovo attentato compiuto con
un'autobomba a Baghdad, dopo quello che la notte scorsa ha
provocato 15 morti davanti ad una gelateria. Secondo fonti della
sicurezza l'esplosione di stamane è avvenuta davanti alla
direzione del servizio pensionistico statale e tra le vittime vi
sono bambini. Il primo attentato, avvenuto poco dopo la
mezzanotte in un'area molto frequentata durante le notti di
Ramadan, è stato rivendicato dall'Isis, che sembra deciso a
moltiplicare gli attacchi contro la capitale mentre perde
terreno a Mosul davanti all'offensiva delle forze governative.   
				L'esplosione ha anche provocato 27 feriti. L'offensiva per
riconquistare Mosul, occupata dallo Stato islamico dal 2014, è
cominciata nell'ottobre scorso. Secondo fonti militari, poche
centinaia di jihadisti rimangono trincerati nel cuore della
città, sulla sponda ovest del fiume Tigri, ma continuano ad
opporre una strenua resistenza, mentre migliaia di civili
restano intrappolati
          