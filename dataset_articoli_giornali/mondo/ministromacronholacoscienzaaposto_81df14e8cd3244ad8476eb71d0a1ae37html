
            
            (ANSA) - PARIGI, 30 MAG - "La mia coscienza è a posto":
intervistato da radio France Inter, il ministro per la coesione
territoriale travolto dai sospetti su presunti favori
immobiliari alla compagna, Richard Ferrand, garantisce che non
si dimetterà. "Sono un uomo onesto", assicura, aggiungendo: " Il
sospetto è il veleno della democrazia". Da giorni, Ferrand è al
centro delle critiche dopo le rivelazioni del Canard Enchainé,
secondo cui avrebbe favorito la moglie in una transazione
immobiliare effettuata in nome delle Asl di Bretagna, di cui
all'epoca era direttore. Il ministro segretario generale del
Movimento En Marche! esclude di dimettersi: "Non lo farò perché
la mia coscienza è a posto", avverte, ricordando che la
giustizia non lo ha in alcun modo chiamato in causa. Nei giorni
scorsi, la procura nazionale finanziaria e il tribunale di Brest
hanno entrambi deciso di non aprire inchieste a sui carico.   
				          