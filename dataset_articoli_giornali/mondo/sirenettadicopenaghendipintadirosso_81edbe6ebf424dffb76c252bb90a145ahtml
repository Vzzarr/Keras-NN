
            
            (ANSA) - COPENAGHEN, 30 MAG - La Sirenetta di Copenaghen, che
dal 1913 dà il benvenuto nel porto della capitale danese, e'
stata dipinta di rosso da sconosciuti in quello che potrebbe
essere - secondo i media locali - un gesto di protesta contro
l'annuale strage delle balene pilota nel Paese.   
				   Di fronte alla statua, realizzata dallo scultore Edvard
Eriksen in onore dello scrittore e poeta danese Hans Christian
Andersen, la polizia ha trovato la scritta in inglese la
'Danimarca difenda le balene delle isole Faeröer'.   
				   Il messaggio sarebbe riferito alla caccia alle balene pilota
nelle acque delle isole dell'Atlantico del Nord durante i mesi
estivi da parte degli abitanti delle Faeröer, una pratica
iniziata alla fine del 16mo secolo che ogni anno costa la vita a
circa 800 balene.   
				          