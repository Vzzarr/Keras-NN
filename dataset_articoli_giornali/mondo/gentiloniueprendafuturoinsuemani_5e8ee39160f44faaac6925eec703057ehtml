
            
            (ANSA) - ROMA, 30 MAG - L'Italia condivide il pensiero
espresso dalla cancelliera Angela Merkel sul fatto che la Ue
"deve prendere il futuro nella sue mani". Lo ha detto il premier
Paolo Gentiloni, in un incontro stampa con il premier canadese
Trudeau. Il premier ha sottolineato che l'alleanza con gli Usa è
molto importante, ma che "abbiamo obiettivi fondamentali ai
quali non possiamo rinunciare, come l'ambiente".   
				          