
            
            (ANSA) - MANILA, 2 GIU - Secondo il capo della polizia
delle Filippine, l'attacco armato al mega centro commerciale
vicino a Manila potrebbe essere stato una rapina. Le immagini
delle telecamere a circuito chiuso, ha detto il gen. Ronald De
la Rosa, mostrano che "l'uomo armato solitario" rubava fiches e
se la prendeva con i casinò ma "non faceva del male a nessuno".   
				Se fosse stato un attacco terroristico, ha aggiunto il capo
della polizia, "avrebbe sparato a tutti"
   Secondo il capo della polizia non c'è alcuna prova che
l'attacco armato contro il Resort World Manila (Rwm) sia un atto
di terrorismo. Secondo il gen. Ronald De La Rosa, a compiere
l'assalto è stato un solo uomo armato, che non è ancora stato
catturato, ma che sarebbe stato visto rubare fiches da gioco in
uno dei casinò del centro commerciale. Avrebbe sparato contro i
monitor a Led e dato fuoco a tavoli da gioco.   
				          