Il primo ministro maltese Joseph Muscat ha annunciato oggi la vittoria del suo partito alle elezioni anticipate, convocate per consolidare la sua posizione al governo dopo lo scandalo dei Panama Papers. I risultati ufficiali saranno resi noti solo domani ma Muscat ha affermato che il suo Partito Laburista ha ottenuto un successo "consistente".    Alla televisione di stato il premier ha dichiarato che i cittadini hanno "scelto la campagna elettorale positiva del Partito Laburista e bocciato la negatività e l'acidità del Partito Nazionalista".    Muscat aveva convocato le elezioni anticipate dopo la notizia che un'azienda legata allo scandalo dei Panama Papers sarebbe di proprietà della moglie. E aveva negato ogni coinvolgimento.   