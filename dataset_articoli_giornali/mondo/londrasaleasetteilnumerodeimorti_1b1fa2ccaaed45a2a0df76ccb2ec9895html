
            
            (ANSA) - ROMA, 4 GIU - Sale a sette il numero delle vittime
degli attacchi di Londra. Lo ha detto Cressida Dick, comandante
di Scotland Yard. "E' un momento difficile, capisco che la gente
abbia paura.  Vorrei che i londinesi e i turisti restino calmi,
vigili e attenti", ha aggiunto. "Se vedete qualsiasi cosa che vi
preoccupa, una persona o una cosa anche se non è significativa
per favore contattateci sulla linea anti-terrorismo", ha
sottolineato invitando "le persone a continuare a vivere
normalmente".   
				          