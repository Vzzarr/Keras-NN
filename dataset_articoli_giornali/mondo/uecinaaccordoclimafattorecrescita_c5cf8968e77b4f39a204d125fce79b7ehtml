
            
            (ANSA) - BRUXELLES, 1 GIU - Ue e Cina "sono impegnate a
mostrare ferma determinazione e a lavorare insieme a tutti gli
stakeholder per combattere il cambiamento climatico", a mettere
in atto l'agenda 2030 dello sviluppo sostenibile ed a "promuove
un basso livello di emissioni di gas serra". E' scritto nella
bozza della dichiarazione congiunta dei leader Ue e cinesi, in
cui viene anche "sottolineato che affrontare il cambiamento
climatico e la riforma dei nostri sistemi energetici sono
significativi fattori per la creazione di posti di lavoro, di
opportunità di investimento e di crescita economica". Ue e Cina
"si impegnano a intensificare significativamente la loro
cooperazione politica, tecnica, economica e scientifica sul
cambiamento climatico e sull'energia pulita, in vista della
necessaria trasformazione mondiale verso risorse efficaci,
sostenibili, con basse missioni ed economie e società
resilienti".   
				          