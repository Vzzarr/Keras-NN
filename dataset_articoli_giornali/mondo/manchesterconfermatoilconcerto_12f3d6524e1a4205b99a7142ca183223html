
            
            (ANSA) - ROMA, 4 GIU - Il concerto in memoria delle vittime
di Manchester in programma questa sera allo stadio Old Trafford
di cricket è confermato. Lo annuncia la polizia della città
sottolineando che l'evento si terrà e renderà omaggio anche alle
persone rimaste uccise nell'attentato a London Bridge. Le forze
dell'ordine annunciano tuttavia che saranno schierati più agenti
del già ingente numero previsto. "Ogni persona sarà sottoposta a
controlli, se potete non portate borse così da rendere più
rapide le verifiche", è l'appello della polizia di Manchester.   
				          