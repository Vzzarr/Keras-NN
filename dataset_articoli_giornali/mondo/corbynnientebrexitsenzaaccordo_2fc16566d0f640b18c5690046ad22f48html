
            
            (ANSA) - LONDRA, 29 MAG - La Brexit ci sarà, ma non avverrà
"senza un accordo" con l'Ue se al governo in Gran Bretagna andrà
il Labour. Lo ha detto il leader laburista, Jeremy Corbyn, nel
dibattito televisivo elettorale a distanza di stasera,
assicurando di voler "rispettare il risultato del referendum",
ma di voler negoziare anche "un accordo di libero scambio con
Bruxelles" e mantenere rapporti stretti con l'Europa. Il leader
laburista si è poi detto pronto a pagare all'Ue "quanto
legalmente dovuto" per il divorzio. Quanto all'immigrazione,
Corbyn ha infine detto di ritenere "probabile" una leggera
riduzione dell'immigrazione, ma senza fare alcuna promessa di
limitarla. Secondo Corbyn, l'attentato di Manchester è stato
un gesto orribile e non ci sono giustificazioni per chi la
commesso, ma deve suggerire anche una revisione della politica
estera, che "non significa una politica estera più soft", bensì
una politica che punti a stabilizzare i Paesi devastati da
guerre e interventi militari, come la Siria e la Libia.   
				          