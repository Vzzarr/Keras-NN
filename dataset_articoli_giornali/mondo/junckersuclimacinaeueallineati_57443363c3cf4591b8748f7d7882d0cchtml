
            
            (ANSA) - BRUXELLES, 2 GIU - La lotta al cambiamento climatico
"oggi è più importante che ieri" e "Cina e Ue sono allineati per
soluzioni comuni". Lo ha detto il presidente della Commissione
europea Jean-Claude Juncker in apertura dell'EU-China Business
Summit. Juncker ha sottolineato l'importanza di "una piena
implementazione dell'accordo di Parigi" e affermato che la
comune linea di vedute con la Cina "è un messaggio al mondo: non
si torna indietro dalla transizione energetica, non si torna
indietro dall'accordo di Parigi".   
				          