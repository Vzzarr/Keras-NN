    L'ex dittatore panamense, Manuel Noriega, e' morto lunedì all'età di 83 anni: il presidente di Panama, Juan Carlos Varela, ha confermato in un tweet la notizia data dai media locali. "La morte di Manuel A. Noriega chiude un capitolo della nostra storia", ha scritto Varela.    Noriega, secondo il sito dell'emittente panamense Telemetro, si trovava nell'ospedale Santo Tomás di Città di Panama. L'ex dittatore era stato ricoverato in condizioni critiche lo scorso sette marzo ed era stato stato sottoposto ad un intervento per rimuovere un tumore benigno al cervello.