
            
            (ANSA) - KABUL, 31 MAG - Un'autobomba e' esplosa questa
mattina a Kabul, nella zona diplomatica della capitale afghana,
provocando almeno 50 morti e 150 feriti: l'attacco e' avvenuto
nel distretto di Wazir Akbar Khan, vicino a diverse ambasciate e
non lontano dal palazzo presidenziale e dalla sede della
missione Nato 'Resolute Support'. Lo scrive l'agenzia di stampa
Pajhwok, citando fonti del ministero della Sanità afghano.   
				   La missione Nato ha confermato che l'attentato è avvenuto
vicino al suo quartier generale, sostenendo di essere impegnata
a verificare le condizioni di tutto il suo personale.   
				L'esplosione e' stata così violenta che ha distrutto o
danneggiato oltre 30 vetture ed ha mandato in frantumi i vetri
degli edifici circostanti per un raggio di circa un chilometro.   
				          