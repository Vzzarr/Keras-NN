

(lapresse)






"Abbiamo un deficit commerciale enorme con la Germania. Inoltre loro pagano molto meno rispetto a quello che dovrebbero per la Nato e le forze armate. Questo è negativo per gli Stati Uniti. Tutto questo cambierà", così Trump su Twitter risponde ad Angela Merkel.
We have a MASSIVE trade deficit with Germany, plus they pay FAR LESS than they should on NATO & military. Very bad for U.S. This will change— Donald J. Trump (@realDonaldTrump) 30 maggio 2017

La cancelliera tedesca in questi giorni aveva dichiarato: "Impossibile fidarsi degli Stati Uniti. Dobbiamo prendere il destino nelle nostre mani". Affermazione approvata e condivisa dal presidente del Consiglio Paolo Gentiloni, che ha auto modo di dichiarare: "L'Italia condivide la necessità che gli europei prendano in mano il proprio futuro, le sfide globali lo impongono, negli ultimi mesi abbiamo lavorato in questa direzione. E' emersa con chiarezza una sintonia tra i diversi Paesi Ue nel contesto internazionale"
E' la seconda volta in pochi giorni che il presidente americano se la prende con il Governo tedesco definendolo cattivo. E del suo tour europeo, ha qualcosa da dire un funzionario del dipartimento di Stato americano che il 28 maggio ha rilasciato un'intervista al Daily Beast: "Quando si tratta di diplomazia, Il presidente è un turista ubriaco. Rumoroso e pacchiano, si fa strada sulla pista da ballo spingendo. Calpesta gli altri senza rendersene conto. È inefficace".
On Fox News, Kellyanne Conway confirms communications director Mike Dubke out: "He has expressed his desire to leave the White House."— Jennifer Jacobs (@JenniferJJacobs) 30 maggio 2017
	
   		Sulla scia dei difficili rapporti internazionali e delle discutibili strategie di comunicazione, un altro pezzo dell'amministrazione americana abbandona il presidente. Mike Dubke, capo della comunicazione della Casa Bianca, in carica da tre mesi, si è dimesso il 18 maggio garantendo comunque la sua presenza durante il tour estero di Trump, "per garantire la continuità del lavoro a Washington". In un messaggio ai colleghi Dubke ha spiegato che le sue dimissioni sono "dovute a problemi personali".





 
	         










