
            
            (ANSA) - WASHINGTON, 31 GIU - Ratificato da un presidente,
Barack Obama, l'accordo Cop 21 di Parigi sul clima può essere
denunciato allo stesso modo dall'attuale inquilino della Casa
Bianca, Donald Trump, senza passare per il Congresso.   
				   Gli Usa avevano annunciato la ratifica dell'accordo sulla
riduzione delle emissioni di gas responsabili dell'effetto serra
il 3 settembre 2016, insieme alla Cina, alla vigilia del G20 ad
Hangzhou. 
   La ratifica Usa porta la firma di Obama, uno dei principali
artefici dell'intesa, senza l'approvazione del Senato (richiesta
in genere per i Trattati) perché la sua amministrazione lo ha
ritenuto un "accordo esecutivo" per il quale basta l'autorità
del presidente. Che ora, sfruttando un meccanismo analogo, può
anche decidere di ritirare gli Usa dall'accordo.   
				          