
            
            (ANSA) - ROMA, 18 LUG - Il presidente degli Stati Uniti
Donald Trump ha proclamato il 17 luglio 'la giornata del Made in
America' e la settimana tra il 16 e il 22 luglio, 'la settimana
del Made in America'. 
   Oggi la casa Bianca ospita uno 'showcase' di prodotti
made in America provenienti dai 50 stati dell'Unione: dal vino
californiano alle mazze da Golf prodotte in Arizona, dal rum
delle Hawaii alla birra del Rhode Island, lo sciroppo d'acero
del Vermont, ma anche le chitarre prodotte in Tennessee e i
cappelli da cowboy naturalmente texani oppure di Yacht fatti in
Maine o le tute spaziali per la Nasa che vengono prodotte in
Delaware.   
				          