
            
            (ANSA) - LONDRA, 31 MAG - Theresa May cerca di ridimensionare
il 'sondaggio shock', come lo definisce la stampa britannica,
che a poco più di una settimana dalle elezioni politiche
suggerisce per la prima volta un Parlamento senza maggioranza
assoluta per i Tories. "Conta solo il voto dell'8 giugno e quel
giorno gli elettori potranno scegliere chi vogliono come
leader", ha detto la premier conservatrice in una intervista a
Sky News, continuando a ribadire che solo lei rappresenta una
guida sicura e stabile per il Paese.   
				          