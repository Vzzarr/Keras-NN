 La guardia di Auschwitz Reinhold Hanning è morto all'età di 95 anni. Lo ha affermato alla Dpa l'avvocato Andreas Scharmer. Il vecchio guardiano nazista era stato condannato un anno fa, per aver collaborato all'uccisione di almeno 170 mila persone. Il suo coinvolgimento era stato tenuto nascosto per gran parte della sua vita, e nel corso del processo l'uomo aveva affermato di "vergognarsi" di Auschwitz.   