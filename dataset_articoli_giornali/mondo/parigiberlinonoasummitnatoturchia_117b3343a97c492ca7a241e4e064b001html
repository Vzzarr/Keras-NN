Un gruppo di Paesi della Nato, guidati da Germania, Francia, Olanda e Danimarca, hanno impedito che il prossimo vertice dell'Alleanza atlantica venga organizzato in Turchia. Lo scrive la Welt. Nel 2016, al summit di Varsavia, il presidente turco Recep Tayyip Erdogan si era offerto di ospitare a Istanbul il prossimo incontro, previsto nel 2018. Ora, secondo la Welt, il Belgio sarebbe pronto a organizzare il vertice a Bruxelles. Una decisione formale dovrebbe essere essere presa a giugno in occasione della riunione dei ministri della Difesa della Nato.   