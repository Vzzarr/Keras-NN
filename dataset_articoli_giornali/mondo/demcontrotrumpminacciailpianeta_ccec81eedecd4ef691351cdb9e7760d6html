
            
            (ANSA) - WASHINGTON, 31 GIU - "Una sbalorditiva abdicazione
della leadership americana e una grave minaccia al futuro del
nostro pianeta": così la leader dei Democratici alla Camera
Nancy Pelosi ha commentato le indiscrezioni sull'imminente
decisione di Donald Trump di uscire dall'accordo di Parigi sul
clima. Trump, ha aggiunto, "sta negando le verità scientifiche,
rimuovendo le tutele che proteggono la nostra salute e il nostro
ambiente, protegge gli inquinatori e minaccia la nostra
sicurezza nazionale e quella globale".   
				   L'accordo sul clima "onora la nostra responsabilità
collettiva di lasciare alle future generazioni un pianeta che
sia pulito, in salute e sostenibile", sottolinea Pelosi,
criticando quella che a suo avviso sarebbe una decisione
"distruttiva e miope".   
				          