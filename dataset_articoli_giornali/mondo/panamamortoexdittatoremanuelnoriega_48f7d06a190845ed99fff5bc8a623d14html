
            
            (ANSA) - ROMA, 30 MAG - L'ex dittatore panamense, Manuel
Noriega, e' morto ieri all'età di 83 anni: lo scrive sul suo
sito online l'emittente panamense Telemetro. La notizia, spiega
l'emittente, e' stata confermata al giornalista Álvaro Alvarado
dall'ospedale Santo Tomás di Città di Panama. Noriega era stato
ricoverato in condizioni critiche lo scorso sette marzo ed era
stato stato sottoposto ad un intervento per rimuovere un tumore
benigno al cervello.   
				          