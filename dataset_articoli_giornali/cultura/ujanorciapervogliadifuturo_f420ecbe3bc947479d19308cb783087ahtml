
            
            (ANSA) - PERUGIA, 1 GIU - Un week end, 1-2 luglio, di festa  
nella piazza di Norcia intitolata a San Benedetto per dare una
colonna sonora alla "voglia di futuro". Prima dell'edizione
estiva a Perugia (7-16 luglio) Umbria Jazz piazza il suo palco
nel cuore della città ferita dal terremoto per due serate di
musica totalmente gratuita.   
				   Ci saranno, sabato primo luglio, Renzo Arbore e l'Orchestra
italiana, e, domenica 2 luglio, l'ultima edizione dei Blood
Sweat and Tears, storica sigla, con i suoi cinquant'anni esatti
di vita, del jazz-rock americano. Le due giornate prevedono
anche la street band toscana Funk Off, che da anni accompagna
Umbria Jazz nelle edizioni invernali ed estive ed arche
all'estero, ed i Gam Scorpions, una band frutto dell'incontro
tra Giovanni Guidi, uno dei talenti delle nuove generazioni del
jazz italiano, ed un gruppo di cantanti africani, tutti
rifugiati e richiedenti asilo.   
				   Previsto anche un jazz lunch in un ristorante del centro con
il trio gypsy Accordi Disaccordi.   
				          