(ANSA) - MILANO, 1 GIU - Il Cristo alla colonna del Bramante, uno dei capolavori custoditi nella Pinacoteca di Brera, torna visibile al pubblico. Il dipinto è uno di quelli che, nel gennaio scorso, furono rimossi in seguito a un'imprevista alterazione del tasso di umidità delle sale della Pinacoteca.    Per proteggere l'opera furono apposte speciali pellicole nei punti considerati a rischio. Oggi, dopo cinque mesi di restauro, è stato ricollocato nella sala XXIV di Brera, dove si trovano anche lo Sposalizio della Vergine di Raffaello e la Madonna col Bambino di Piero della Francesca. A proteggere il dipinto, perfettamente restituito alla sua bellezza originaria dai restauratore Andrea Carini e Paola Borghese, una teca climatizzata in grado di isolarlo definitivamente dalle sollecitazioni esterne. "Nel mondo del restauro questo dipinto è conosciuto come il 'malato cronico' - ha detto Carini - perché più volte restaurato nel corso di secoli. Da oggi contiamo sul fatto che questo intervento sia definitivo".(ANSA).   