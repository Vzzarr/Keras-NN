
            
            (ANSA) - ROMA, 30 MAG - Va a Toni Servillo il XXI Premio
Nazionale di Teatro Luigi Pirandello, mentre Michele Riondino
vince il Premio Edizione speciale per i 150 anni della nascita
dello scrittore Premio Nobel. Ad annunciarlo, oggi alla sede
della Treccani, il presidente della giuria, Giovanni Puglisi. La
cerimonia di consegna avverrà il 6/7 ad Agrigento, in chiusura
del Festival della Strada degli Scrittori e in occasione della
visita del presidente della Repubblica Sergio Mattarella alla
casa natale di Pirandello. ''Servillo - ricorda Roberto Andò,
membro della giuria per il 150/o - vanta anche un Oscar, ma
soprattutto è un attore che, come diceva Sciascia, ha saputo
tenere il volto sulla maschera. Riondino ha incarnato una
molteplicità di individui, soprattutto del Sud, che fanno parte
della galleria degli italiani''.   
				Il premio, che quest'anno festeggia anche i 50 anni dalla sua
fondazione, ha cadenza biennale e in 21 edizioni ha celebrato
anche Ingmar Bergman, Giorgio Streheler, Eduardo De Filippo,
Vittorio Gassman, Dario Fo
          