
            
            (ANSA) - BOLOGNA, 30 MAG - Dalla performance alla coreografia,
dall'arte visiva alla musica, dai focus al dj-set fino a tarda
notte in vari spazi cittadini. E' l'edizione 47 del
Santarcangelo festival, dal 7 al 16 luglio, con la nuova
direzione artistica di Eva Neklyaeva, affiancata da Lisa
Gilardino.   
				   Spicca la presenza per il triennio 2017-19 di tre artisti
associati: Francesca Grilli (con un progetto sulla comunità di
rifugiati locali), Motus (il riallestimento di 'Raffiche') e lo
svedese Markus Öhrn che aprirà il festival con una 'molotov
cocktail opera' all'aperto, dal titolo 'Terra bruciata'. Sarà
anche inaugurato lo spazio museale Nonhumxanity (in un ex
cinema), con molti incontri. Tra i nomi in cartellone, gli
australiani Pony Express, il collettivo milanese Macao, il
'sirenetto' statunitense Herman Blix, la performer canadese Dana
Michel, l'austriaca Doris Uhlich che campiona i suoni generati
dalla sedia a rotelle del suo partner in 'Ravemachine', Silvia
Gribaudi con R.osa.   
				          