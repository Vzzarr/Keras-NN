
            
            (ANSA) - NAPOLI, 01 GIU - Un reportage per immagini delle
edicole votive di Napoli: è "Noi che siamo Carne", mostra
fotografica di Luca Iovino, in esposizione da oggi e fino al 19
giugno al Pan, il Palazzo delle Arti di Napoli. 
   Sono le edicole votive, incastonate tra i palazzi, sulle
facciate, agli angoli delle strade, le protagoniste della prima
personale del fotografo 34enne partenopeo. Un progetto, portato
avanti tra il 2009 e il 2010, che si è sviluppato attraverso un
viaggio alla scoperta delle edicole sacre della città.   
				   "Il progetto è nato con l'intento di raccontare un aspetto
della cultura del popolo napoletano, che è la fede - ha spiegato
il fotografo - in questo caso in rapporto all'urbanistica della
città". Prendendo come punti di riferimento le edicole votive,
elemento caratterizzante della città, "ho provato a raccontare
il rapporto delle edicole sacre con la città".   
				          