
            
            (ANSA) - ROMA, 01 GIU - Sognare è vivere, debutto alla regia
di Natalie Portman, anche protagonista nella trasposizione di un
romanzo di Amos Oz; Civiltà perduta di James Gray, con Robert
Pattinson e Charlie Hunnam; Parigi può attendere road movie di
Eleanor Coppola, con Diane Lane e Alec Baldwin. Sono fra le 12
prime visioni, provenienti dai Festival, promosse da giugno
nelle proprie sale dalla Federazione Italiana dei cinema d'essai
con la quarta edizione di 'Estate l'autore', l'iniziativa che
vuole aiutare a superare il problema in Italia di mancanza di
uscite di valore nei mesi estivi. Tre i film italiani: Maria per
Roma di Karen Di Porto, The Habit of Beauty di Mirko Poncelli e
I tempi felici verranno presto di Alessandro Comodin.   
				  Sempre al via a giugno con la Fice anche la terza edizione di
Racconti Italiani- I documentari al cinema, che sosterrà in sala
 fino a dicembre, sei film non fiction: da Love is all. 
 Piergiorgio Welby, autoritratto' di Antonietta De Lillo a
'Assalto al cielo' di Francesco Munzi.   
				          