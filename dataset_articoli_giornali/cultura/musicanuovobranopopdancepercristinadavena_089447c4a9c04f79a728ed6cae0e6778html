E' disponibile da oggi su iTunes e sui principali digital store il nuovo singolo di Cristina D'Avena, 'L'Estate migliore che c'è', un brano pop-dance scelto anche come sigla ufficiale del Pride Village di Padova, che compie dieci anni. L'artista bolognese ha curato testo e musica del brano in collaborazione con Andrea Papazzoni e Arianna Mereu.    "È un pezzo veramente solare, molto positivo, che ti dà felicità, sorriso, forza e coraggio - racconta Cristina D'Avena - Mi sono divertita moltissimo sia a cantarlo, perché è molto bello, sia quando l'ho ascoltato nella sua versione definitiva dopo il mixaggio. È una canzone allegra che fa venire in mente immediatamente l'estate e tutti i colori dell'arcobaleno".    