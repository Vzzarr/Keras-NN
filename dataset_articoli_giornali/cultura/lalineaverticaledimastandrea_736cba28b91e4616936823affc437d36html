Un dramedy che racconta, in tono ironico, commovente e talvolta surreale, la vita quotidiana del reparto di urologia oncologica di un ospedale italiano attraverso il punto di vista dei pazienti. La linea verticale, è la serie in 4 puntate per la prossima stagione di Rai3, prevista nella prima parte dell'access della domenica. Una fiction che parla di malattie in modo non retorico. Scritta e diretta da Mattia Torre con Valerio Mastandrea, premio David di Donatello 2017 per il miglior attore non protagonista. Ad affiancare l'attore romano ci sono Babak Karimi, Greta Scarano, Giorgio Tirabassi, Paolo Calabresi, Ninni Bruschetta, Antonio Catania, Cristina Pellegrino, Alvia Reale, Gianfelice Imparato, Federico Pacifici. Un mondo - quello ospedaliero - di cui tutti conosciamo approssimativamente le regole ma che, esplorato in profondità, riserva straordinarie e tragicomiche sorprese.