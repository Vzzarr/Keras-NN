
            
            (ANSA) - ROMA, 28 MAG - Sulla scia del successo del suo
secondo album, il rapper Izi partirà il 1 giugno da Napoli con
il suo "Pizzicato Summer tour", in cui proporrà dal vivo i brani
tratti del disco "Pizzicato", uscito il 5 maggio su etichetta
Thaurus/Sony Music ed entrato direttamente al n. 1 della
classifica Fimi/Gfk.   
				   "Sono felice di intraprendere questa nuova tournée live che
mi porterà in giro per L'Italia per tutta l'estate. Sarà un
lungo tour - dichiara Izi - ora più che mai sono pronto per
affrontare questa grande avventura dal vivo. La dimensione live
è quella che preferisco e in questo tour sarò finalmente
accompagnato da una vera band di musicisti al completo. Ho in
riservo tante sorprese che daranno vita a uno show esplosivo".   
				   Le date: a giugno il 1 a Napoli, il 7 a Bologna, l'8 a
Milano, il 10 a Noale (VE), il 17 ad Arona (NO), il 24 a
Brescia, il 29 a Gallarate. A luglio: il 1 a Varazze (GE), il 6
a Roma, il 12 a Catania, il 15 a Rimini, il 22 a Catanzaro. Ad
agosto il 12 a Marina di Ravenna, il 26 a Cuneo.   
				          