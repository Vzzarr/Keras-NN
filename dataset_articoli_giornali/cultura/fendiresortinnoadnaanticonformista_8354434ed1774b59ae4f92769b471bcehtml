
            
            (ANSA) - ROMA, 30 MAG - La collezione Fendi Resort 2018 è
l'espressione dall'animo giocoso e irriverente della maison che
oltrepassa i confini dei generi e delle categorie. Il linguaggio
nuovo e ironico, che unisce diversi elementi iconici della
tradizione, esalta il dna della griffe, sofisticato e
anticonformista. Il maschile incontra il femminile e le linee
strutturate sposano la morbidezza, mentre il vivace accostamento
di elementi a contrasto definisce un guardaroba elegante.   
				   Il mondo sartoriale maschile vibra di esplosioni pop: i
motivi più classici, dal Principe di Galles agli scacchi, dal
pattern chevron alle losanghe, si amplificano grazie ad una
palette dai colori vivaci, come accade nel cappotto Principe di
Galles con intarsi in pelle e visone sull'abito a scacchi in
lana rosa fluo. Il Principe di Galles si trasforma in modo
inaspettato, intarsiando uno sheraling doppio petto impreziosito
da polsini in visone giallo, espressione del savoir-faire
artigianale di Fendi.   
				          