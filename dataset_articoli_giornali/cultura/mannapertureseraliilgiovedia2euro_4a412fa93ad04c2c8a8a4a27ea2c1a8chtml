
            
            (ANSA) - NAPOLI, 31 MAG - Al via dal 1 giugno le aperture
serali al Museo Archeologico Nazionale di Napoli con il ciclo
'Miti di Musica': il Mann sarà aperto tutti i giovedì sera fino
al 28 settembre  (ad eccezione dei tre giovedì centrali di
agosto) al prezzo speciale di 2 euro,  dalle 20 alle 23, 
iniziativa già definita da Paolo Giulierini, prima della sua
sospensione alla direzione per effetto della sentenza del Tar e
che quindi non subirà  variazioni.   
				  Oltre alle visite al Museo,  per queste serate particolari
saranno organizzati  una serie di eventi, concerti jazz e di
musica classica, incontri, spettacoli e altre manifestazioni, Si
parte con il coinvolgimento di Scarlattilab  che raccoglie le
iniziative della  Associazione Alessandro Scarlatti. Domani alle
20 primo appuntamento dedicato al ricordo di Rino Zurzolo,
itinerario tra madrigali, chansons, forme libere alla scoperta
delle diverse e variegate accezioni dei "Miti d'Amore.   
				          