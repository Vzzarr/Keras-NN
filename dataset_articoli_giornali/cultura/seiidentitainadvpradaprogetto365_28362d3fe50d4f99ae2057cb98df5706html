
            
            (ANSA) - ROMA, 17 LUG - Sei nuove identità visive per la
campagna Prada A/I 2017. Il progetto 365 rispecchia la ricchezza
dei temi e in ogni identità visiva presenta un microcosmo Prada.   
				La più recente evoluzione del progetto racconta sei identità
visive attraverso le fotografie di Willy Vanderperre, il cui
punto di vista è il filo conduttore di tutte le diverse realtà e
dell'estetica Prada. Il cast è una combinazione di modelli. Per
la campagna viene inoltre adottata una prospettiva
cinematografica, una finestra su mondi alternativi, con momenti
che sembrano tratti da scene di film.  Pièce de chambre è
ispirata a un'opera teatrale da camera e punta su inquadrature
strette. Affiches è lo spazio di una sala da sfilata con pareti
coperte da locandine cinematografiche. Chiaroscuro è ispirato
alla pittura del Rinascimento. Viewfinder e Mise-en-Scène
rimandano alla fantasia. Dénouement è l'atto finale della trama
dove si riallacciano tutti i molteplici nodi della fantasia.   
				          