(ANSA) - WASHINGTON, 16 LUG - E' morto il regista George Romero, padre dell'horror, autore della trilogia cult sui 'morti viventi' lanciata con la pellicola del 1968 'La notte dei morti viventi' e diventato un classico del genere che ha ispirato diversi remake ma soprattutto ha dettato lo standard nel mondo dell'horror. Romero è morto a causa di un tumore ai polmoni, ha fatto sapere la sua famiglia. Aveva 77 anni.   