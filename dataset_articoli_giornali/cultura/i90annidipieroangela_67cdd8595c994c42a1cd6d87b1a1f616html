
            
            (ANSA) - ROMA, 1 GIU - "Per fortuna ci sentiamo tutti eterni.   
				Ed è per questo che cavalchiamo sino alla fine". Ha viaggiato
nel corpo umano, nella preistoria, nel passato e nel futuro, e
ogni volta ci ha portati con sé. Piero Angela torna in libreria
con 'Il mio lungo viaggio, 90 anni di storie vissute",
(Mondadori),  accompagnando il lettore attraverso due secoli e
molti continenti, in mezzo a peripezie, incontri, scoperte e
avventure: la sua vita. 
   "Ho sempre avuto reticenza a parlare di me, ora che mi
avvicino ai 90 anni, comincio a pensare che sono stato testimone
diretto di tanti eventi piccoli e grandi, e che forse alcuni di
questi potevano interessare", racconta. "Non è un libro di
divulgazione scientifica, ma un racconto personale dedicato al
pubblico che da tanti anni mi segue nel mio lavoro, spesso con
vero affetto". 
   Spazio a decine di aneddoti e incontri e a un grande
insegnamento: la passione di sapere e la voglia di scoprire
possono portare molto lontano nella vita e fare di chiunque una
persona speciale.   
				          