
            
            (ANSA) - ROMA, 29 MAG - Uscirà a settembre il nuovo album di
inediti targato Roy Paci & Aretuska. Il nuovo progetto
discografico sarà anticipato dall'uscita del primo singolo
"Tira", in radio da giugno, e segnerà il ritorno in gran stile
dell'eclettico trombettista, compositore e arrangiatore
siciliano e della sua band.   
				   Nato nel 1997, dalla mente vulcanica di Roy Paci, il progetto
Aretuska inizia a muovere i suoi passi con un repertorio
strumentale composto da cover di gruppi storici della scena ska
e rocksteady, affiancate ai più conosciuti standard jazz. 
   È del 2001 il loro primo album "Baciamo le mani". Un potente
mix di rocksteady, ska, soul, funk e melodie mediterranee, che
in venti anni di attività e sei album, arriva a toccare le vette
di "SuoNoGlobal" - l'album dal quale è stato estratto il singolo
"Toda Joia Toda Beleza" con la partecipazione di Manu Chao.   
				          