
            
            (ANSA) - ROMA, 29 MAG - Vivienne Westwood ha disegnato una
serie di T-shirt dedicate ad uno dei suoi progetti da attivista:
"Intellectuals Unite", un movimento che Dame Vivienne, che ha
ricevuto il titolo da poco dalla Regina Elisabetta, ha creato e
per il quale organizza serate ed incontri invitando giovani ed
intellettuali, a discutere del cambiamento climatico. Lo slogan
IoU è un gioco di parole che richiama "I owe you",  che
letteralmente significa "sono in debito con te", con il quale
Vivienne Westwood sottolinea il suo sentimento di rispetto nei
confronti del nostro pianeta. La collezione di T-shirt in cotone
è disponibile sia per uomo sia per donna.   
				          