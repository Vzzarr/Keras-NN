
            
            (ANSA) - ROMA, 3 GIU - S'inaugura a Castagneto Carducci (LI)
la prima World Wine Town italiana e il Musem, il Museo
Sensoriale e Multimediale del Vino, firmato dal tre volte premio
Oscar Dante Ferretti, presente all'apertura al pubblico del
Museo. Al taglio del nastro di partenza insieme alla autorità, e
agli ideatori del progetto, l'imprenditore-designer Franco
Malenotti insieme a Gaddo Della Gherardesca e allo scenografo
Dante Ferretti. 
La World Wine Town è situata all'interno di Casone Ugolino,
un'antica e storica fattoria - una volta appartenuta alla
famiglia Della Gherardesca - che, restaurata, offre accoglienza
e ristorazione riservando grande attenzione e ricerca verso i
prodotti e le autentiche tradizioni del territorio. La WWT punta
a costruire un unico network con le altre città del vino
italiane "Casa del Chianti Classico di Radda" in Chianti, "Wimu"
di Barolo, e la "Venice Wine Town", i cui lavori sono
recentemente iniziati.   
				          