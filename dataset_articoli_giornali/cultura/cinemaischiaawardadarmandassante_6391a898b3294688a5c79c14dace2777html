- All'attore statunitense Armand Assante è stato attribuito l' Ischia Award alla carriera che gli sarà consegnato nel corso dell'Ischia Global Film e Music Fest (8-16 luglio). L'artista italo americano (Gotti, Striptease, American Gangster), 67 anni, ritirerà anche il premio per il miglior documentario dell'anno assegnato dall'Accademia Internazionale Arte Ischia a 'Ulugh Beg. The man Who Unlocked The Universe' di Bakhodir Yuldashev una ricostruzione della vita del grande astronomo che regnò in Asia minore nel quindicesimo secolo , film che lo vede tra i protagonisti con Vincent Cassel.    ''Abbiamo scelto di presentarlo in anteprima italiana assoluta a Ischia e poi a Venezia' annunciano i produttori, l' Ambasciatrice dell'Uzbekistan presso l'UNESCO, Lola Karimova-Tillyaeva e suo marito, Timur Tyllyaev.   