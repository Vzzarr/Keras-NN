
            
            (ANSA) - BOLOGNA, 29 MAG - Il sassofonista statunitense Roscoe
Mitchell, guru del jazz contemporaneo, sarà protagonista a
Bologna, domani e mercoledì, dei concerti finali del festival
AngelicA. Domani alla Basilica dei Servi sarà in duo con
Francesco Filidei, che suonerà l'organo a canne. "Sarà musica
totalmente improvvisata", ha detto Mitchell in un incontro
stampa.   
				   Mercoledì sarà al teatro Manzoni, con l'orchestra del teatro
Comunale diretta Tonino Battista, e con solisti Nicola Baroni
violoncello, Gianni Trovalusci flauto e Thomas Buckner voce
baritono. In programma 'Conversations for orchestra', titolo di
quattro composizioni improvvisate, incise su due dischi diversi
nel 2013,  e trascritte ed orchestrate da diversi collaboratori:
'Who dat'; 'Frenzy house'; 'Splatter' e 'Distant radio
transmission'. "Sono state tutte trascritte dalle incisioni che
feci con il quartetto - spiega - certo è raro fissare
improvvisazioni su carta, per di più suonate in tempi diversi.   
				Ma ho lasciato libertà al lavoro di trascrizione".   
				          