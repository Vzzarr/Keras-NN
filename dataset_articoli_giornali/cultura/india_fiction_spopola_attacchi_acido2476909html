Una soap opera indiana, i cui argomenti includono attacchi con acido, violenza domestica ed elevati tassi di aborto di feti femminili, è diventata uno dei programmi più visti del pianeta. L'emittente pubblica dell'India ha annunciato lo
scorso aprile che il pubblico di “Main Kuch Bhi Kar Sakti Hoon” (“Io, una donna, posso raggiungere qualsiasi cosa”) ha in due stagioni superato 400 milioni di spettatori «e sta aumentando».

Parzialmente finanziato da aiuti esteri britannici e progettato da una Ong per promuovere la salute sessuale e la pianificazione familiare, «l'enorme portata della serie radio e TV è stata inaspettata» afferma Poonam Muttreja, direttore esecutivo della “Population Foundation of India” che ha sviluppato il programma.

«La nostra stima era che avremmo ricevuto 250 chiamate al giorno», ha affermato, aggiungendo che il «primo giorno, dopo la prima puntata,abbiamo ricevuto 7.000 chiamate in un'ora. In due ore, il nostro centralino è collassato». 

Alla fine della prima stagione, più di 1,4 milioni indiani avevano chiamato per commentare il dramma che si svolge
intorno alla protagonista Sneha Mathur, che rifiuta una carriera ben più remunerata come medico a Mumbai per praticare nel suo villaggio natale di Pratappur.

In una delle inconfondibili storie per cui il programma è diventato noto, Mathur ritorna nel suo villaggio dopo che la sorella è costretta ad un aborto tardivo di un feto femminile e muore durante l'intervento. In un altro episodio, un'altra sorella viene attaccata con l'acido da un ragazzo del posto perché è voluta entrare in una squadra di calcio mista.

I registi e gli scrittori del programma hanno passato un anno a visitare l'entroterra indiano per studiare i problemi sociali che persistono nel paese, specialmente nei villaggi.  Una ricerca condotta in Bihar e Madhya Pradesh, due
degli Stati più poveri dell' India, ha mostrato però dati interessanti dopo la messa in onda di “Main Kuch Bhi Kar Sakti Hoon”. Dopo aver visto la prima stagione, quasi il 40% delle donne intervistate ha convenuto che il matrimonio in giovane età è un rischio per la vita di madri e dei bambini, contro il 25% precedente alla messa in onda della
soap.

Tra gli uomini, solo il 2% ha pensato che il matrimonio precoce fosse un problema prima di guardare lo show, ma quel numero è salito a quasi uno su tre dopo.

Anche gli atteggiamenti sulla violenza domestica sono cambiati. Dopo aver visto il programma, il numero di donne che pensa che una moglie merita di essere picchiata se sospettata di imbrogliare suo marito si era ridotto di oltre il 30%. E tra gli uomini si è registrato il 22% in meno.