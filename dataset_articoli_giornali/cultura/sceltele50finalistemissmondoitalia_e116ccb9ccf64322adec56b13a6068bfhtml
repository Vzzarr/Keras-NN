
            
            (ANSA) - GALLIPOLI (LECCE) 31 MAG - E' stata la diretta
facebook sul canale social dell'evento
www.facebook.com/missmondoitalia a far conoscere all'Italia le
finaliste di Miss Mondo Italia edizione 2017. Le Miss da 150
sono scese a 50, attraverso una rigorosa scelta della giuria
nazionale. Saranno loro a contendersi fascia e corona oltre il
diritto a rappresentare l'Italia a Miss Word nel grande show
finale, in programma il prossimo 11 giugno, al Teatro Italia di
Gallipoli, nel cuore della 'Città Bella'. Condurrà la kermesse
Enzo Iacchetti. Le finaliste sono state selezionate dopo i vari
passaggi in giuria, avvenuti sin dal 28 maggio, giorno
dell'arrivo nel Salento. Le 'fasciate' rappresentano tutte le
regioni italiane, e sono state scelte dopo diverse selezioni
locali, provinciali e regionali. Ieri sera nel corso di una cena
di gala, svoltasi in un ristorante di Gallipoli, la sfilata in
abito di tutte le 150 prefinaliste ed il saluto del Comune.   
				(ANSA).   
				          