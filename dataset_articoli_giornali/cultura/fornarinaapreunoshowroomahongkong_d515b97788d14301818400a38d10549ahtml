
            
            (ANSA) - ROMA, 29 MAG - Fornarina apre uno showroom a Hong
Kong, in Canton Road, quartiere dello shopping della città.   
				Lo spazio è all'interno del Silvercord Building, nel quartiere
Tsim Sha Tsui. Si tratta della più prestigiosa location in
città, dove sono presenti tutti i marchi più importanti della
moda. Il nuovo showroom sarà l'hub Fornarina per l'area Asia
Pacifico, punto di riferimento per lo sviluppo delle strategie
d'espansione nella regione. Recentemente rinnovato, ha uno stile
contemporaneo ed un design essenziale che permette di esporre
con flessibilità le collezioni del brand.   
				   L'opening del nuovo showroom è parte del rilancio Fornarina
su scala globale, grazie agli investimenti della nuova
proprietà, la Bright Fame Holdings, società di Hong Kong di
proprietà di People Group, gruppo internazionale leader nel
design, produzione e distribuzione di calzature, borse e
accessori per donna e uomo.   
				          