Dopo 20 anni di tentativi (fra le attrici, via via candidate al ruolo ci sono state Sandra Bullock, Catherine Zeta-Jones, Angelina Jolie), nel pieno della valanga hollywoodiana di supereroi, anche il girl power dell'idealmente femminista, pacifista e idealista, nonché imbattibile guerriera amazzone, in minicostume, tiara, armata di lazo, spada e scudo, creata in casa DC Comics, Wonder Woman, arriva sul grande schermo. Alla regia c'è Patty Jenkins (Monster), prima donna a dirigere un superhero movie, al debutto in Italia (che è stata anche fra le location, tra Matera, costiera amalfitana e Puglia) dal 1 giugno in 550 sale con Warner Bros.