
            
            (ANSA) - ROMA, 31 MAG - Potrebbe essere questa la prima volta
che i paramenti sacri utilizzati per celebrare messa dai
sacerdoti, vengono firmati da un grande artista contemporaneo e
da una delle più prestigiose firme della moda italiana.   
				   In occasione della mostra Ytalia. Energia Pensiero Bellezza.   
				Tutto e connesso, curata da Sergio Risaliti, promossa dal Comune
di Firenze e organizzata da Mus.e., che si svolge da oggi al
Museo Marino Marini di Firenze, Alberta Ferretti e Mimmo
Paladino hanno realizzato i paramenti sacri dedicati alla
storica Cappella Rucellai di Firenze, parte del Museo Marino
Marini, recentemente riaperta alla celebrazione del rito
liturgico della Santa Messa.   
				Un progetto ideato da Sergio Risaliti, curatore mostra Ytalia, e
realizzato da Mimmo Paladino, a quattro mani con la stilista,
nella creazione dei magnifici ornamenti di questo autentico
gioiello dell'arte italiana del XIV secolo, che oggi svela le
sue bellezze alla città di Firenze, instaurando un legame
inedito tra arte, moda, cultura, spiritualità.   
				          