
            
            (ANSA) - ROMA, 1 GIU - Ron Howard dirigerà un documentario su
Luciano Pavarotti. Dopo il successo del documentario The
Beatles: Eight Days A Week - The Touring Years, riprende la
collaborazione tra Imagine Entertainment di Ron Howard, Brian
Grazer, e White Horse Pictures di Nigel Sinclair e Guy East per
la produzione di un lavoro, autorizzato, sulla vita del tenore
italiano. Il lungometraggio sarà realizzato in collaborazione
con Polygram Entertainment, partner di Universal Music Group,
con il cofinanziamento di Studiocanal.   
				   "Luciano Pavarotti ha vissuto una vita ricca di alti e bassi
come un grande film drammatico e, come ogni protagonista
interessante, è stato anche uomo di notevoli contraddizioni - ha
detto Ron Howard -. La sua carriera è stata guidata dalle sue
ambizioni artistiche, alimentate da un enorme talento e da un
profondo amore per l'umanità che ha plasmato la sua seconda vita
di filantropo. A me interessa vedere il modo in cui questa
passione ha portato avanti la sua musica e il potente legame con
il pubblico".   
				          