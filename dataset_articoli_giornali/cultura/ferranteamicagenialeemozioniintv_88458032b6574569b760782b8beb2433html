Vedere il racconto che ha creato diventare una miniserie tv è un "cambiamento radicale". I personaggi, il quartiere "lasciano il mondo dei lettori per entrare in quello molto più vasto dei telespettatori, incontrano persone che non hanno mai letto di loro e che per circostanze sociali o per scelta non l'avrebbero mai fatto. E' un processo che mi intriga". Lo spiega Elena Ferrante, rispondendo alle domande del New York Times, su L'amica geniale, la serie Hbo - Rai, in fase di preparazione, diretta da Saverio Costanzo, prodotta da Lorenzo Mieli e Mario Gianani per Wildside e Domenico Procacci per Fandango, tratta dal primo romanzo della sua quadrilogia bestseller internazionale (e/o).