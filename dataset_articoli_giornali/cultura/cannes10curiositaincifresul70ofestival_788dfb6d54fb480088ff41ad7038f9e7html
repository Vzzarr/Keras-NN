Ecco dieci voci insolite per raccontare, in cifre, il 70/mo Festival di Cannes appena concluso. Si va dai 300 metri di extension usati per il trucco delle star ai 510.000 euro per parcheggiare lo yacht in rada per una settimana, fino ai 20.000 euro del costo della Palma d'oro.    1) IL RED CARPET - 1800 metri è la distanza totale del tappeto rosso necessario ad ogni festival. Una cifra astronomica a prima vista, ma va considerato che il tappeto che ricopre la scala del Grand Theatre Lumiere misura 60 metri di lunghezza e che viene cambiato ben tre volte al giorno.    2) IL BUDGET - È di 20 milioni di euro il budget totale del festival. Tra alloggi alle Star, il numeroso personale specializzato e le infrastrutture, il conto è decisamente salato.    3) LA PALMA D'ORO - Costa ben 20.000 euro. Quest'anno poi è stata realizzata da un gioielliere di lusso come Chopard che ci ha messo tre mesi per confezionarle una ad una. La Palma è in oro 18 carati e cristallo di rocca in cui sono stati incastonati diamanti in occasione del 70/o.    4) LE LAUREATE - Solo una donna finora ha vinto la prestigiosa Palma d'oro. È Jane Campion, regista neozelandese che nel 1993 se l'è aggiudicata per Lezioni di piano.    5) L'AFFLUENZA - 157.000 è il numero di persone che accoglie Cannes durante la manifestazione. Tra star, invitati e curiosi, il numero degli abitanti arriva a 230.000 persone contro le 73.000 che vivono in questa città nel resto dell'anno.    6) I PREZZI FOLLI Ben 510.000 euro è il prezzo da pagare per mettere in rada il proprio yacht durante una settimana durante questo periodo. Il festival, da sempre sinonimo di prezzi smisurati, va anche forte per quanto riguarda gli hotel. Secondo molte fonti il prezzo di una notte nella Suite Penthouse Majestic dell'Hotel Majestic si aggira intorno ai 46.000 euro.    7) ZERO SELFIE SU LA MONTÉE DES MARCHES - Zero è il numero di selfie che sono stati scattati sul tappeto rosso dal 2015 ad oggi. E questo dopo che Thierry Frémaux, il delegato generale del festival, due anni fa ha fatto una campagna contro questa pratica secondo lui "ridicola e grottesca".    8) CHAMPAGNE - 360.000 è il numero di flute di champagne riempiti nei 12 giorni di Festival.    9) EXTENSION - 300 metri è la lunghezza delle extension applicate dai parrucchieri durante il festival. Numerose le star che passano più di qualche ora in salone prima di fare la Montée des Marches. E questo senza contare le 30.000 forcine e i 600 flaconi di lacca.    10) DITO MEDIO - Numerose le star che hanno alzato il proprio dito medio in segno di protesta durante il festival di Cannes.    Ne citiamo solo due: Quentin Tarantino ha fatto questo gesto 'elegante' nel 1994 quando il regista ha ottenuto la sua seconda Palma d'oro per il controverso Pulp fiction. La decisione della giuria non fu unanime e così Quentin replicò a chi lo contestava levando il dito medio in alto. Stesso gesto fatto dalla nostra Asia Argento solo l'anno prima. Allora l'attrice protestò con i fotografi che, secondo lei, le avrebbero mancato di rispetto durante il photocall.    