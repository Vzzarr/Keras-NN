Sarà la più folle e scatenata delle stagioni andate in onda fino ad oggi. Su FoxLife (canale 114 Sky) in prima visione assoluta da martedì 6 giugno alle 21:00 ritorna Scandal la serie ideata da Shonda Rhimes e targata Abc che ritorna su Fox Life con la sua sesta stagione. Ma proprio mentre la Rhimes ha confermato che la settima stagione sarà l'ultima, la protagonista Kerry Washington (Olivia), intervistata dalla rivista People, ha confessato di non poter fare a meno dello show che l'ha resa famosa Le vicende che coinvolgono la "Olivia Pope & Associates" ruoteranno ancora intorno alle elezioni presidenziali, visto lo scontro politico in atto per la corsa alla Casa Bianca tra la prima candidata donna e il primo candidato latino americano. Ma anche nelle serie tv gli elettori preferiscono le donne. Frank Fargas in Scandal è Presidente degli Stati Uniti: la sesta stagione del political drama si apre a qualche minuto da questa notizia per l'ex First Lady Mellie Smellie che, con l'aiuto di Olivia fa buon digerisce la sconfitta e si congratula con il vincitore. Ma l'imprevisto è in agguato nel bel mezzo del suo primo discorso il neo eletto viene ucciso da tale Nelson braccio armato di qualcuno. Come sempre i gladiatori in doppio petto, capeggiati da Olivia Pope, saranno coinvolti in nuovi e vecchi casi e le loro vite si intrecceranno irrimediabilmente alla vita politica del paese. Il thriller politico con protagonista la famosa "salva reputazioni" Olivia, interpretata da Kerry Washington, ritorna con sedici nuovi e avvincenti episodi. Le vicende ripartiranno con dei cambiamenti davvero importanti. Ma se le cose fossero andate diversamente? Con il centesimo episodio si apre la strada a una realtà alternativa alla Sliding doors, e si esplora come sarebbero andate diversamente le cose se Olivia non avesse interferito nel risultato delle elezioni. Ancora presenti in questa stagione l'investigatrice Abby Whelan, la spia professionista Quinn Perkins, l'hacker Huck, il presidente repubblicano degli Stati Uniti d'America Fitzgerald Grant e il suo braccio destro Cyrus Beene. Con molti episodi incentrati sul singoli personaggi, Scandal sta mostrando di poter ancora contare sulla forte caratterizzazione dei suoi protagonisti per portare avanti una storia più intricata che mai.