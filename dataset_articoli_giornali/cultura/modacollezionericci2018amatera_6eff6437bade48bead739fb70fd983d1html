
            
            (ANSA) - FIRENZE, 1 GIU - Prosegue la linea della griffe
fiorentina Stefano Ricci che ha scelto di ambientare i cataloghi
delle collezioni nei luoghi d'Italia: la location scelta per la
collezione primavera-estate 2018 è in Basilicata, i Sassi di
Matera, patrimonio dell'umanità dal 1993. Così uomini in
completi di alta sartorialità si stagliano tra le grotte e le
chiese rupestri della città che nel 2019 sarà Capitale europea
della cultura. Il focus è sui must have del look Stefano Ricci:
giacche monopetto a due bottoni o doppiopetto slanciato a sei
bottoni, gilet che svelano camicie senza peso e cravatte a
disegni che ricordano geometrie e intagli, scarpe stringate di
coccodrillo e cinture coordinate. Oltre al formale c'è
l'athleisure con maglieria soft e sneaker peso piuma, zaini.   
				Finora le location scelte sono state il Castello di Sammezzano,
le sale del Vittoriale, il Museo Stibbert di Firenze.   
				          