Nomi prestigiosi, come quelli di Yury Termikanov, Myung-whun Chung e Fabio Luisi, e giovani direttori in grande ascesa si alterneranno sul podio dell'Orchestra Sinfonica Nazionale della Rai nella nuova stagione 2017-2018, la prima firmata dal direttore artistico Ernesto Schiavi. In tutto 24 concerti all'Auditorium Rai Arturo Toscanini di Torino, trasmessi su Rai5 e Radio3. "Offriamo una stagione di grande qualità ma vogliamo che la città partecipi sempre di più ai concerti, il pubblico è per l'Orchestra la ninfa vitale", ha sottolineato Schiavi presentando il programma con Silvia Calandrelli, direttore Rai Cultura, Paola Carruba, sovrintendente dell'Orchestra e il direttore James Conlon.