
            
            (ANSA) FIRENZE, 1 GIU - Nell'anno in cui celebra i suoi primi
50 anni, Loretta Caponi entra nel mercato wholesale, presentando
la prima collezione di pret-a-porter de chambre.Il debutto della
linea da circa 140 pezzi sarà celebrato durante Pitti Uomo, con
un ricevimento in Sala d'Armi a Palazzo Vecchio il 15 giugno.   
				Qui andrà in scena una sorta di 'sfilata virtuale' con una serie
di video che mostrano la collezione per l'estate 2018: camicie
da notte, vestaglie, baby doll da donna, pigiami fantasia,
giacche da camera e vestaglie da uomo, tutti in materiali
pregiati come seta e lino, ricami, disegni e stampe esclusive.   
				La collezione sarà poi presentata a Milano in un temporary
showroom (fino al 10 luglio), per lanciare la distribuzione.   
				          