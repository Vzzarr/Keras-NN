
            
            (ANSA) - TORINO, 31 MAG - Ha pubblicato in 35 anni mille
libri di arte, tra monografie, cataloghi, 64 'Librini' dedicati
ad artisti tra i più famosi al mondo, é la figlia di un grande
artista, Ezio Gribaudo, è Chevalier de l'ordre des Arts et del
Lettres de la Repubblique francaise: è Paola Gribaudo, questa
volta oggetto di un libro a lei dedicato, di Barbara Tutino, di
Skira, presentato all'Accademia Albertina di Torino.   
				   Si intitola 'Paola Gribaudo. Mille di questi libri', e sta
per uscire anche negli Usa. Davanti ad un pubblico di artisti,
amici, esponenti del mondo della cultura e della politica,
Gribaudo ha raccontato di come è nata la sua passione di
curatrice di libri d'arte. "Non solo per via di mio padre - ha
detto - ma per vocazione. Ho viaggiato molto e incontrato
migliaia di artisti, raccontarli per me è una professione". Tra
i presenti la coreografa Susanna Egri, sua insegnante di danza
quando era bambina: "Paola dimostra che l'arte è un fatto
estetico, circolare, un libro e una coreografia si
assomigliano".   
				(ANSA).   
				          