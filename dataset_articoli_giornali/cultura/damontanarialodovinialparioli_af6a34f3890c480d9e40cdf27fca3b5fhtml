
            
            (ANSA) - ROMA, 29 MAG - Francesco Montanari ad aprire il
cartellone con Poker, di Patrick Marber, l'autore di Closer.   
				Alessandro Benvenuti diviso tra L'Avaro di Moliere e il cult
Benvenuti in casa Gori, in cui da solo interpreta 10 personaggi.   
				E ancora le signore del teatro Simona Marchini e Valeria Fabrizi
in Due civette sul comò, dal Premio Pulitzer David Lindsay
Abaire, accanto ad Anna Galiena e Corrado Tedeschi versione ex
galeotta e presentatore tv in una Notte di follia. La musa di
Ozpeteck, Serra Yilmaz, nel controverso Griselidis: memorie di
una prostituta e il duo Valentina Lodovini e Ivano Marescotti
tra i grandi discorsi di I have a dream, fino al padrone di
casa, Luigi De Filippo, in un classico come Natale in casa
Cupiello e l'inedito De Filippo racconta De Filippo.   
				Stagione di ''rinnovamento e cambiamento'', tra ''tradizione e
innovazione'', al Teatro Parioli che il 24/10 torna in scena con
11 titoli di prosa ma anche operetta, La storia a processo,
teatro per bimbi e un Inferno da Dante per il Parioli
multimediale
          