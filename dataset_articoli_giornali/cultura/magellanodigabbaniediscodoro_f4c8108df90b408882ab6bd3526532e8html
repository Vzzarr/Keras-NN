(ANSA) - ROMA, 1 GIU - "Magellano", il nuovo disco di Francesco Gabbani uscito il 28 aprile (Bmg Rights Management) con il successo sanremese Occidentali's Karma, è certificato disco d'oro. Stesso riconoscimento anche per i ragazzi del talent Amici, Riki con Perdo le parole e Thomas con Oggi più che mai.    Tra i singoli, J-Ax e Fedez, insieme al rapper T-Pain, hanno conquistato il disco di platino con "Senza Pagare", estratto dall'album doppio disco di platino "Comunisti con rolex". Tutti saranno protagonisti dei Wind Music Awards in programma il 5 e 6 giugno all'Arena di Verona.   