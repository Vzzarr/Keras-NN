In prima visione assoluta su History da lunedì 17 luglio alle 21.00 arriva Silicon Valley: la rivincita dei nerd, il documentario che racconta la rivoluzione digitale realizzatasi sulla West Coast americana: dalla nascita del personal computer come strumento di libertà e di protesta al ruolo svolto da figure iconiche come Bill Gates e Steve Jobs. Oggi la Silicon Valley ospita la sede delle principali imprese informatiche mondiali. Ma come è nato questo fenomeno? E cosa ha preceduto il dominio globale da parte di Apple, Microsoft & co,  Silicon Valley: la rivincita dei nerd ricostruisce le principali vicende che hanno riguardato i pionieri del personal computer: alla fine degli anni Sessanta, i computer erano delle macchine gigantesche, non trasportabili ed estremamente costose, a disposizione solamente di grandi società, qualche università e del governo; per questo motivo, venivano considerati come degli strumenti di controllo, come un nuovo tentacolo del “Grande Fratello”.