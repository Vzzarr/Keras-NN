
            
            (ANSA) - COMACCHIO (FERRARA), 1 GIU - Antonello Venditti è
ambasciatore della Riserva della biosfera delta Po Mab Unesco.   
				Il riconoscimento è stato conferito stamani al cantautore 
dall'ente di gestione per i parchi e la biodiversità Delta del
Po Emilia Romagna ed il parco regionale delta del Po del Veneto.   
				La proclamazione è stata ufficializzata stamani a Comacchio da
Philippe Pypaert, rappresentante del programma Mab Unesco.   
				"Essere ambasciatore della Riserva della biosfera Delta Po mi
onora. Qui - ha detto il cantautore - siete già un modello di
realtà ecosostenibile. Dobbiamo provare ad esportare questa
cultura anche ai confini del mondo. Se il pianeta soffre,
soffriamo anche noi". Venditti domani salirà sul palco del
Comacchio Beach Festival e sarà star assoluta della serata,
terminato il concerto partirà per il Canada.   
				          