
            
            (ANSA) - ROMA, 29 MAG - Il 2 giugno Marco Mengoni rilascerà
Onde (Sondr Remix), primo brano disponibile in contemporanea
sulle piattaforme digitali di tutta Europa e in rotazione
radiofonica. Onde è tratto da Marco Mengoni Live.   
				   Questa versione vede protagonisti i produttori londinesi
Sondr, secondo Billboard autori di uno degli 8 migliori remix di
Castle on the hill di Ed Sheeran.   
				   Il 9 giugno è invece la data della release europea del primo
lyric video di Marco Mengoni, che compare nella clip attraverso
diverse prospettive. Il 16 giugno, poi, in tutta Europa uscirà
la versione integrale di Onde Ep, che conterrà altri tre remix
aggiuntivi: Filatov&Karas Remix, i due dj che hanno determinato
il successo di Don't be so shy di Imany, Tim Bell Remix,
importante produttore house e progressive californiano e Ndpc
Remix, giovani promesse italiane della dance.   
				   Il cantautore sarà poi protagonista di tre festival
internazionali: Live at Sunset (21 luglio), Heitere Open Air (13
agosto) e Zeltfestival Ruhr (29 agosto).   
				          