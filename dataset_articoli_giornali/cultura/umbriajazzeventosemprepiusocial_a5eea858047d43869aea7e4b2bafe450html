
            
            (ANSA) - PERUGIA, 16 LUG - Umbria jazz si conferma evento
social. Circa 2 milioni sono stati infatti gli utenti che hanno
visualizzato i contenuti dell'edizione 2017, con più di 60
eventi documentati dal vivo e raccontati dai canali del festival
attraverso oltre 400 post, tweet e foto.   
				   Su Facebook - è emerso dal bilancio a conclusione della
rassegna - quasi 500 mila interazioni e 100 mila tra like e
condivisioni, con la pagina ufficiale di Uj che ha raggiunto i
109.000 like. I video live hanno avuto quasi un milione di
visualizzazioni con oltre 30 ore di diretta streaming.   
				   Anche gli artisti hanno commentato, retwittato e condiviso
contenuti sui propri canali social.   
				   Il sito internet www.umbriajazz.com ha fatto registrare circa
100 mila visite e 500 mila visualizzazioni.   
				   Dopo il concerto di Renzo Arbore in piazza San Benedetto,
Umbria jazz ha annunciato di "voler tornare" a Norcia.   
				   Sono stati poi sottolineati i legami stretti con la Cina che
porteranno ad eventi di Umbria Jazz in quel Pese in autunno.   
				(ANSA).   
				          