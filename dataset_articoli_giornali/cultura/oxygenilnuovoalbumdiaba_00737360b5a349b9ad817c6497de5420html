
            
            (ANSA) - ROMA, 16 LUG - Oxygen è il nuovo progetto
discografico di Aba, già finalista di X Factor, alle spalle
collaborazioni con Mario Biondi, Elio e le Storie Tese, Giorgia,
Luca Tommassini, Zibba. E' il suo primo album di canzoni
originali: 13 brani e la sua duplice anima, quella più rock e
funk, quella soul e blues. L'uscita del disco è stata anticipata
in radio e nei digital store dalla canzone e videoclip Never
Done Before che, in linea con Get Me High, hit dell'estate 2016,
riprende il filone del funk rock anni '70.   
				   Composto insieme a Carlo De Bei (chitarrista del compianto
Mango) e Walter Ferrulli, e con l'aiuto di Chuck Rolando e
Fabrizio Ferrari, Oxygen - disponibile su supporto fisico e in
download - è stato finanziato attraverso Musicraiser, la
piattaforma di crowdfunding per i musicisti.   
				   "Nel disco - spiega Aba - ci sono traumi, sofferenze e
dolori, gioie, sentimenti di stomaco, filosofia di vita, ma
anche un bel ritmo e meno pensieri. Sguardi sulla vita di una
ragazza determinata, sensibile, forte".   
				          