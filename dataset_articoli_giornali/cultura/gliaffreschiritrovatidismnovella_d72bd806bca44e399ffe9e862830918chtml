
            
            (ANSA) - FIRENZE, 30 MAG - Nel complesso di Santa Maria
Novella a Firenze, grazie al lavoro congiunto di studiosi e
restauratori dopo anni di oblio, sono stati recuperati sotto
strati di intonaco capolavori inediti di pittura con storie
ancora tutte da raccontare. Gli "affreschi ritrovati", coperti e
parzialmente perduti durante le varie ristrutturazioni della
chiesa in età storica, si celavano dietro alcune pale d'altare e
sono stati riscoperti in occasione dei restauri delle stesse. 
   Le opere sono adesso visibili grazie ad un meccanismo in
acciaio che permette di voltare come una pagina di un libro le
gigantesche cornici che li nascondono e rivelare così capolavori
assoluti del'300 e del '400 fiorentino. Il primo weekend del
mese (da venerdì alla domenica) sarà infatti possibile fruire
delle opere di autori celebri come Stefano Fiorentino, Andrea e
Nardo di Cione Orcagna o Francesco Botticini con visite guidate.   
				Per prenotare la visita guidata Inviare una e-mail a
media@smn.it.   
				          