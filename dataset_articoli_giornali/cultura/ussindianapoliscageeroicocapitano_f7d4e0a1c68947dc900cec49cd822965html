A pochi giorni di distanza da quel lontano 30 luglio del 1945, arriva nelle sale italiane dal 19 luglio con la M2 Pictures 'USS Indianapolis', un action pieno di ritmo basato su fatti realmente accaduti. Ovvero la coinvolgente storia dell'incrociatore militare affondato durante la Seconda Guerra Mondiale e dei suoi uomini, diventati eroi. L'attore e regista Mario Van Peebles (Panther, Love Kills) dirige per questo film un trio attoriale formato dal premio Oscar Nicolas Cage, Tom Sizemore (Assassini Nati - Natural Born Killers, Heat - La sfida) e James Remar (I guerrieri della notte, Red). A questi si aggiungono nel cast Thomas Jane (The Punisher, La sottile linea rossa), Matt Lanter (The Roomate, 90210) e Cody Walker (Fast and Furious 7). In occasione dell'uscita nelle sale italiane del film, la M2 Pictures ha annunciato la propria collaborazione con la Marina Militare Italiana. Si tratta di una serie di anteprime del film si terranno nelle principali città dove ha sede la Marina Militare.   