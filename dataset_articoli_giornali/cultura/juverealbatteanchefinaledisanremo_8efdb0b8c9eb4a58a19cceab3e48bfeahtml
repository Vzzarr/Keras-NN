 La finale di Champions League, ieri sera a Cardiff, Juventus-Real Madrid, trasmessa in diretta su Canale 5 è l'evento televisivo più visto dell'anno - 13 milioni 10 mila spettatori (54,89%) - ed ha superato anche la finale del festival di Sanremo - 12 milioni 22 mila spettatori (58,4%). Lo sottolinea una nota Mediaset che somma agli spettatori di Canale 5 anche quelli che hanno seguito la partita di calcio su Mediaset Premium (786.000 telespettatori, 3.32% di share). E' la partita di Champions League più vista degli ultimi 14 anni.   