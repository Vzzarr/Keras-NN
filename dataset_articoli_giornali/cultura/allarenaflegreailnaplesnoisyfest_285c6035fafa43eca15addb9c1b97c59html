
            
            (ANSA) - NAPOLI, 31 MAG - "Finalmente Napoli ha un grande
luogo per la musica che da venerdì  ospita il  nuovo Noisy
Naples Fest, che ha l'ambizione di diventare il festival di
musica stabile della città di Napoli, sulla falsariga di grandi
eventi come quello che si svolgono a Lucca, Firenze, Taormina e
Verona". Così Mario Floro Flores, imprenditore e organizzatore
della rassegna che comincia venerdì con lo spettacolo dedicato
ad Harry Potter, lancia la prima edizione del Noisy Naples Fest,
un viaggio nella musica che durerà fino a settembre e si
chiuderà con gli spettacoli prodotti dal teatro San Carlo.  
   "Abbiamo scelto - ha spiegato Floro Flores - un cast
artistico trasversale dal pop alla musica elettronica dei
Justice, fino alla musica classica.  Napoli nel mondo è
considerata una città rumorosa per il traffico o le grida nei
mercati e noi pensiamo a quel rumore, dandogli una direzione
artistica. Il festival sarà un'occasione per tutti di apprezzare
le serate anche grazie ai prezzi accessibili, che partono dai 15
uro".   
				          