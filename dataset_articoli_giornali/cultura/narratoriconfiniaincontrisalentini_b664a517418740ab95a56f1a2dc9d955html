
            
            (ANSA) - MILANO, 1 GIU - Ci saranno Emmanuel Carrère ed Elsa
Osorio agli 'Incontri salentini', nuova rassegna di appuntamenti
letterari che apre i battenti in Puglia a metà giugno.   
				L'edizione zero della rassegna, che si tiene nelle località di
Santa Maria di Leuca, Patù e San Gregorio, è curata da Gabriella
Buontempo e organizzata dagli Incontri internazionali d'arte di
Roma insieme alla Kasa dei libri di Milano. 
   La rassegna esordisce quest'anno con un numero zero
incentrato sul tema dei 'Narratori dei Confini'.   
				   Inizierà giovedì 15 Andrea Kerbaker (La rimozione, Marsilio).   
				Venerdì 16 sono di scena, a Patù, Pier Luigi Vercesi (Il marine,
Mondadori) e l'autore catalano Pep Puig (Vita senza Sara Amat,
Marsilio). Sabato 17 a San Gregorio, si incontreranno Marco
Balzano (L'ultimo arrivato, Sellerio) e l'argentina Elsa Osorio
(Doppio fondo, Guanda). La conclusione, domenica 18 a Santa
Maria di Leuca, è affidata a Emmanuel Carrère che parlerà anche
del suo reportage di frontiera (A Calais, Adelphi).   
				          