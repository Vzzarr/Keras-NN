
            
            (ANSA) - PERUGIA, 29 MAG - Umbria Jazz festeggia tre
importanti anniversari che segnano il 2017 del mondo del jazz: 
il centenario della nascita di Thelonious Monk, Ella Fitzgerald
e Dizzy Gillespie, tutti nati nel 1917, che per il jazz fu un
anno straordinario anche perché proprio nel 1917 fu inciso il
primo disco 'ufficiale' di jazz dalla Original Jass (con la
doppia 's') Band di New Orleans, il cui leader era
l'italoamericano Nick La Rocca. Ai tre miti della musica
americana, l'edizione estiva del festival umbro dedica vari
concerti, con protagonisti Simona Molinari, i pianisti Kenny
Barron, Cyrus Chestnut, Benny Green, Dado Moroni ed Eric Reed,
la Lydian Sound Orchestra diretta da Riccardo Brazzale e il
trombettista Fabrizio Bosso.   
				          