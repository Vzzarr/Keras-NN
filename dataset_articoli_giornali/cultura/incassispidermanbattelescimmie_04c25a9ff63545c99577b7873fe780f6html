(ANSA) - ROMA, 17 LUG - E' ancora Spider-Man: Homecoming il re degli incassi dell'ultimo week end nelle sale italiane con 1.285.526 euro e un totale in due settimane di 5.143.687 euro.    Debutta al secondo posto The War-Il pianeta delle Scimmie che registra 1.155.464 euro. Una situazione ribaltata negli Usa dove l'esordio delle Scimmie ha ottenuto 56,5 milioni di dollari, Spider-Man: Homecoming 45,2 milioni e 208,2 milioni totali.    Terzo posto in Italia per Transformers-L'ultimo cavaliere che incassa 154.661 euro (totale 4.409.929 euro). In quarta posizione il thriller 2:22-Il destino e' gia' scritto (94.476).    Seguono due new entry Black Butterfly (85.672) e Wish Upon (75.911). Settimo posto per La Mummia, 51.722 euro, totale 4.443.419. All'ottavo Pirati dei Caraibi-La vendetta di Salazar con 41.514 euro (12.335.105). Chiudono la new entry Cane mangia cane (24.132) e Civiltà perduta (19.119). Totale incassi 3.299.057 euro, -1,13% rispetto allo stesso periodo 2016 (3.336.634). Top ten 2.988.196, +5,62% rispetto al 2016 (2.829.100).   