





NEW YORK -Il musicista americano Richie Havens è morto a 72 anni, per un attacco di cuore. La notizia è stata data dal suo agente. Havens era conosciuto in tutto il mondo per la sua musica che John Lennon aveva definito su "Rolling Stone" "fortemente funky". Ma Havens deve la sua fama al fatto di essere stato il primo musicista a salire sul palco del maxiconcerto di Woodstock, nel 1969, appena un anno dopo il suo esordio nei locali e nelle strade del Greenwich Village di New York, dove aveva percorso i primi passi come esecutore di cover di famosissimi cantanti dell'epoca. Nel 2009 era tornato anche a suonare sullo stesso palco a Woodstock, nella rievocazione della gigantesca kermesse musicale. LE IMMAGINI DELLA SUA CARRIERA IL VIDEO DI WOODSTOCKNella sua lunga carriera, fu anche chiamato sul palco durante l'insediamento alla presidenza della Repubblica Usa di Bill Clinton.Lo ha reso noto la Roots Agency, che lo ha rappresentato per molti anni e che, in un comunicato, ricorda come "da Woodstock all'isola di Wight, da Glastonbury al Fillmore Auditorium, dal Royal Albert Hall al Carnegie Hall, Richie ha suonato nei festival musicali entrati nella leggenda".  Ma "anche quando suonava nei bar del Greenwich Village (di New York), o in un piccolo club o in un teatro regionale, era sempre estremamente grato alle persone che in gran numero ogni volta accorrevano ad ascoltarlo".E la fama di Richie Havens cominciò la sua ascesa proprio dal Greenwich Village, negli anni '60, e si consolidò definitivamente quando nel 1969, fu il primo artista a salire sul palco del Festival di Woodstock. Nel 1993 suonò al concerto in onore dell'inaugurazione della presidenza di Bill Clinton. In diverse occasioni cantò in concerti di beneficienza, e fu anche promotore di iniziative in difesa dei più deboli.Nel 2003, il National Music Council lo insignì dell' American Eagle Award per il suo ruolo nella storia della musica americana e in quanto "voce rara e ispirata voce di eloquenza, integrità e responsabilità sociale".













