 E' stato scritto nel 1934, nella stanza 441 vista Bosforo del Pere Palais di Istanbul, all'epoca l'albergo delle spie. E ancora oggi, dopo oltre 80 anni, il suo meccanismo ad orologeria, quella sequela di sospettati nella carrozza Istanbul-Calais dell'Orient Express continua ad intrappolarci anche se sappiamo chi è l'assassino. Quel giallo di Agatha Cristie, uno dei 'gialli' per antonomasia, affascina il lettore e il cinema da sempre. Ecco così che la quarta trasposizione dell'Assassinio sull'Orient Express, in sala il 13 dicembre (il 10 novembre in America) è uno dei film più attesi della nuova stagione cinematografica.    Il cast è all star e dalle immagini e dal primo trailer che è stato rilasciato, la curiosità per vedere l'ispettore belga Hercole Poirot, baffoni all'insù, interpretato da Kenneth Branagh, attore e regista del film, indagare tra gli scompartimenti di prima e seconda classe c'è tutta. Tra i protagonisti Johnny Depp, Penélope Cruz, Daisy Ridley, Michelle Pfeiffer, Willem Dafoe e Judi Dench