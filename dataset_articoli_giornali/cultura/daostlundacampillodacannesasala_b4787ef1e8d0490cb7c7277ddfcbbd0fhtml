
            
            (ANSA) - CANNES, 29 MAG - Sarà Teodora a distribuire in
Italia la Palma d'oro del 70mo festival di Cannes, THE SQUARE,
ma anche il Grand Prix, 120 BATTITI AL MINUTO del francese Robin
Campillo e L'ATELIER di Laurent Cantet.   
				   Tra i film del Palmarès, Academy Two porta a casa il russo
LOVELESS di Andrzei Zvyaginzev (premio della giuria) e il
francese Francois Ozon (L'AMANT DOUBLE) rimasto a bocca
asciutta; BIM mostrerà agli italiani IN THE FADE di Fatih Akin
con Diane Kruger migliore attrice; Lucky Red si garantisce THE
KILLING OF A SACRED DEER di Yorgos Lanthimos (premio
sceneggiatura), Valerio De Paolis con Cinema THE FLORIDA PROJECT
di Sean Baker (Quinzaine des Réalisateurs), Michael Haneke
(HAPPY END) e Claire Denis (UN BEAU SOLEIL INTERIEUR), nonché il
discusso LE REDOUTABLE di Michel Hazanavicius e lo "scandaloso"
HOW TO TALK AT GIRLS AT PARTIES di John Cameron Mitchell. 
   Tra i film Usa, l'unico ad avere finora distribuzione
garantita è THE BEGUILED/L'INGANNO di Sofia Coppola (premio
della regia) grazie a Universal.   
				          