Norcia può rivivere per un giorno gli interni di alcune chiese crollate dopo il sisma del 30 ottobre con una visita virtuale a San Benedetto, Santa Maria Argentea, San Salvatore e Sant'Andrea di Campi. È possibile nel gazebo di Google, in piazza San Benedetto, che permette anche ai turisti tramite una cardboard di fare un salto nel passato.    Insieme alla visita virtuale, gli oltre venti tecnici Google, fotografi certificati Street View e Local Guides intervenuti da tutta Italia, aiuteranno oggi e domani i proprietari delle imprese delocalizzate a collocare i nuovi esercizi commerciali su Google Maps, creare nuove schede e gestire il Google Business. (ANSA).   