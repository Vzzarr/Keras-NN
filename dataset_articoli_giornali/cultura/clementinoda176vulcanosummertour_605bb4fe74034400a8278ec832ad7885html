
            
            (ANSA) - ROMA, 29 MAG - Dopo la partecipazione all'ultimo
Festival di Sanremo con il brano "Ragazzi Fuori" e dopo la
conduzione del Concertone del 1 Maggio su Rai3, Clementino è
pronto per partire, il 17 giugno, con il suo "Vulcano Summer
Tour", che lo vedrà impegnato per tutta l'estate.   
				   Il rapper proporrà dal vivo tutti i brani tratti dal suo
ultimo disco "Vulcano", uscito lo scorso 24 marzo su etichetta
Universal, nonché i suoi maggiori successi. Durante l'intero
tour Clementino sarà accompagnato dal dj e produttore TY1.   
				   Queste le prime date annunciate: 17 giugno Taranto, 26 giugno
Catania, 15 luglio Roma, 28 luglio Chianciano Terme, 5 agosto
Trentola Ducenta (Ce), 6 agosto Celle di Bulgheria (Sa), 13
agosto Roccadaspide (Sa), 17 agosto Presicce (Le), 19 agosto
Cittanova (Rc), 27 agosto San Salvo Marina (Ch).   
				          