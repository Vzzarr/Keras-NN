
            
            (ANSA) - ROMA, 17 LUG - Cara Delevingne è la protagonista
assieme al dj Martin Garrix e al cantante attore cinese Li
Yifeng della nuova campagna adv Ax Armani Exchange FW 2017/18.   
				Le immagini sono firmate Sabine Villard si esce fuori dagli
schemi e la scelta dei testimonial sottolinea il carattere
dirompente del servizio: Cara Delevingne, 24 anni, attrice e
modella britannica dalla forte personalità, irriverente e piena
d'energia; Martin Garrix, 21 anni, dj olandese considerato
numero uno al mondo, e per la Cina e l'are Asia -Pacifico, Li
Yifeng, 30 anni, noto cantante e attore cinese.   
				   I protagonisti degli scatti parlano a un pubblico più
giovane, creano tendenze e risultano perfetti nell'interpretare
Ax. Cara, Martin e Li hanno uno spirito libero, un'attitudine
street-active, un'anima urban. Nelle foto sono ironici e
attraverso l'espressività del viso e i gesti, comunicano con
piena libertà, giocando con le lettere A e X che compongono il  
logo.   
				   Il marchio Ax è stato rilevato al 100% dal Gruppo Armani nel
2014.   
				          