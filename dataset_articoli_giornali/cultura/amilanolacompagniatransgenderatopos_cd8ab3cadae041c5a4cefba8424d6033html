
            
            (ANSA) - MILANO, 30 MAG - L'unica compagnia teatrale in
Europa formata da persone transgender, transessuali e non solo è
protagonista di una 'personale' al Teatro Franco Parenti di
Milano che, dal 6 al 9 giugno ospita tutta la 'Trilogia sul
genere' elaborata da Atopos.   
				   I temi legati all'identità di genere e, più in generale, le
riflessioni sulla definizione e l'accettazione di sé sono al
centro del lungo lavoro della Compagnia diretta dall'attrice,
autrice e regista Marcela Serli, che a Milano proporrà i tre
spettacoli, Variabili Umane (vincitore Premio Dante Cappelletti,
in scena martedì 6 e mercoledì 7 giugno), Femminanza (giovedì 8
giugno) e Homini (venerdì 9 giugno).   
				          