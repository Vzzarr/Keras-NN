Ci sono voluti cinque anni, e l'avvio di un doppio progetto parallelo, come fumetto, scritto da Roberto Recchioni, autore anche del soggetto, e Mauro Uzzeo, con disegni di Lorenzo LRNZ Ceccotti per Bonelli Editore, e come film di Ivan Silvestrini (cosceneggiato da Uzzeo, prodotto da Lock & Valentine, Sky Cinema e coprodotto da Bonelli), per realizzare Monolith, che dopo l'esordio in fumetteria arriva nelle sale dal 12 agosto con Vision Distribution. Un'operazione inedita per l'Italia che fonde nella storia thriller, fantascienza, dramma e humour nero, di cui Silvestrini e Uzzeo hanno parlato ieri in un evento speciale al Giffoni Film Festival.