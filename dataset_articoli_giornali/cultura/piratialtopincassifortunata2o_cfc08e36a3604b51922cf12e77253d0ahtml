(ANSA) - ROMA, 29 - Nell'ultimo e caldo week end di maggio nella classifica degli incassi debutta in vetta Pirati dei Caraibi: la Vendetta di Salazar (WALT DISNEY), con 4 milioni di euro nei 4 giorni (4.077.445). Il quarto episodio aveva raccolto 6 milioni di euro nel 2011 (7.2 nei cinque giorni). Seconda posizione per Fortunata (UNIVERSAL), che reduce dalla vittoria di Jasmine Trinca a Cannes, migliore attrice di Un Certain Regard, porta a casa 415 mila euro, per un totale di 1 milione di euro (guadagnando due posizioni). Secondo Cinetel tiene Scappa - Get Out (UNIVERSAL) che incassa altri 217 mila euro e si piazza al terzo posto portandosi a un totale di 870 mila euro. Apre al quarto posto 47 Metri (ADLER ENT.), con 212 mila euro. Quinta posizione per Alien: Covenant (20TH CENT) che con 43 mila euro, per un totale di 2,3 milioni, scende di 4 gradini.    Nel complesso, il box office sfiora i 6 milioni (5.997.037) e torna a risalire rispetto allo scorso week end (+55%) segnando invece un calo del 12.48% rispetto a un anno fa.   