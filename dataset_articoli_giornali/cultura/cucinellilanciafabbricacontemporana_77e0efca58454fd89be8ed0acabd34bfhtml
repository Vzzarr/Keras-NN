
            
            (ANSA) - PERUGIA, 1 GIU - Brunello Cucinelli lancia il
progetto di Fabbrica contemporanea che pone "l'essere umano al
centro". I contenuti saranno illustrati in occasione di una
conferenza stampa in programma il 6 giugno nella sede di
Confindustria Umbria.   
				   L'obiettivo del progetto - al quale collaborano prestigiose
Università e qualificati fornitori di tecnologia - è di
sviluppare e attuare una strategia basata sulla ricerca e
sull'innovazione in grado di consolidare e incrementare i
vantaggi competitivi nazionali e, al contempo, di indirizzare la
trasformazione del settore manifatturiero italiano verso nuovi
sistemi di prodotto, processi e tecnologie, coerentemente con le
agende strategiche dell'Unione europea per la ricerca e
l'innovazione.   
				   Cucinelli ha scelto di chiamare "Fabbrica contemporanea" il
progetto per la volontà di rinforzare la "centralità della
persona". (ANSA).   
				          