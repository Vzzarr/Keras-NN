
            
            (ANSA) - FORLI', 15 LUG - Una mostra su Freak Antoni, leader
degli Skiantos morto nel 2014 a 59 anni, con l'esposizione di
diversi oggetti collezionati dall'artista bolognese, è in
programma dal 29 luglio a fine agosto al Museo Renzi di San
Giovanni in Galilea a Borghi (Forlì-Cesena).   
				   L'iniziativa è promossa in sinergia con l'associazione 'We
love Freak', che si occupa "di promuovere culturalmente l'unico
e vero pioniere del rock 'demenziale', creatore di aforismi
taglienti e uomo di grande apertura mentale".   
				   La mostra comprende riproduzioni di immagini fotografiche,
proiezioni di immagini live dei suoi concerti, film, cartelli
usati dal vivo, t-shirt, ritratti originali che altri artisti
gli hanno dedicato (Pazienza, Manai, Giacon), oltre a testi,
scalette e abiti.   
				          