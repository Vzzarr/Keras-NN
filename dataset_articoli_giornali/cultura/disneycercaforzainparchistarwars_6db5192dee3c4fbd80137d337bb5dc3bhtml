
            
            (ANSA) - NEW YORK, 17 LUG - Dopo aver costruito un mondo dei
sogni, Disneyland, a Anaheim in California negli anni Cinquanta
e venti anni dopo Disneyworld a Orlando in Florida, la Disney si
prepara a costruire altri magici itinerari nel regno della
fantasia: Marvel, Pixar e Lucasfilm sono le acquisizioni che
accompagnano la casa di Topolino nel ventunesimo secolo,
cominciando con Guerre Stellari, con due hotel/parchi a tema
gemelli le cui anticipazioni sono state presentate al D23, un
evento per fan in California in parallelo al trailer "dietro le
quinte" di "L'Ultimo Jedi", il prossimo film della saga in
uscita a dicembre nelle sale.   
				   Galaxy's Edge, come sono stati ufficialmente battezzate le
due StarWarsLand, sono complessi che dovrebbero aprire nel 2019
in California e Florida.   
				          