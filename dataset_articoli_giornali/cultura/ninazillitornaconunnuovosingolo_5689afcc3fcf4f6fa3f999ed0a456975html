
            
            (ANSA) - ROMA, 28 MAG - Nina Zilli è tornata sulla scena
musicale con il nuovo singolo, "Mi hai fatto fare tardi". Il
brano anticipa l'album inedito atteso per l'1 settembre, a due
anni dall'ultimo lavoro discografico "Frasi&Fumo". Sui social di
Nina diversi personaggi e amici del mondo dello spettacolo hanno
annunciato in anteprima l'arrivo del singolo: da Fiorello a
Fedez, passando per Valentino Rossi, Fiorella Mannoia, Claudio
Bisio e molti altri.   
				          