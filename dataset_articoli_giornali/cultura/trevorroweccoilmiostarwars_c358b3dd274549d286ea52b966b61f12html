Ha 40 anni, con il film d'esordio Safety Not Guaranteed ha avuto la candidatura agli Spirit Indipendent ossia gli Oscar della cinematografia indipendente, e ora Colin Trevorrow grazie anche al successo quest'anno di Jurassic World è diventato con appena due film uno dei nuovi autori più richiesti d'America. "Sto già lavorando al nuovo Star Wars - anticipa in una conversazione con l'ANSA Trevorrow, scelto dalla Disney per l'episodio IX della saga di Guerre Stellari - le riprese cominceranno nel 2018".