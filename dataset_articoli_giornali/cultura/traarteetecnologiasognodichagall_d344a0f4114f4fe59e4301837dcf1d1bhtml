
            
            (ANSA) - ROMA, 15 LUG - Tra arte, teatro, musica e
tecnologia, il genio di Marc Chagall sarà al centro di una
mostra ad alto tasso di spettacolarità, allestita dal 13 ottobre
al 28 gennaio negli spazi del milanese Museo della Permanente.   
				Capolavori celeberrimi come 'La passeggiata' o 'Gli amanti in
verde', ricostruiranno la suggestione del percorso creativo di
uno dei maestri indiscussi del XX secolo. Intitolata 'Chagall.   
				Sogno di una notte d'estate', l'importante iniziativa espositiva
è stata realizzata con il patrocinio del comune di Milano e
prodotta in Italia da Arthemisia in collaborazione con Sensorial
Art Experience. La prima edizione della mostra, messa a punto in
Francia da Culturespaces à Carrières de Lumières, ha superato i
580.000 visitatori e ha rappresentato una forma del tutto
inedita di vivere l'arte, capace, grazie a uno straordinario
incontro tra diversi linguaggi espressivi e di comunicazione, di
coinvolgere, travolgere ed emozionare gli spettatori.   
				          