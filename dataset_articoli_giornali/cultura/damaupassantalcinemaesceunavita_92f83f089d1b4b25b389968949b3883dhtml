
            
            (ANSA) ROMA 31 MAG - 'La vita non è bella o brutta come si
crede", parola di Maupassant. Si chiude così 'Una Vita' di
Stéphane Brizé (La legge del mercato), già in concorso alla
Mostra del cinema di Venezia, dove ha vinto il premio Fipresci,
e in sala con Academy Two dal 1 giugno. Siamo nella Normandia
del 1819 e nei suoi tempi lenti, umani. Qui vive la troppo
fragile e sprovveduta aristocratica Jeanne Le Perthuis des Vauds
(Judith Chemla) che torna a casa, dopo aver ricevuto
un'educazione in convento, e deve affrontare per la prima volta
la vita vera. Sposa così il visconte Julien Delamare
(Jean-Pierre Darroussin), che si rivela ben presto uomo gretto,
avaro e infedele. Jeanne comincia a crescere, al di là di lei,
ma non c'è nulla che le vada davvero bene. Neppure con l'amato
figlio Paul (Finnegan Oldfield). "Racconto con melanconia un
momento storico cha ha segnato la fine delle illusioni per tutti
noi" spiega a Roma il regista francese. Il film è squisitamente
letterario ed esteticamente perfetto
          