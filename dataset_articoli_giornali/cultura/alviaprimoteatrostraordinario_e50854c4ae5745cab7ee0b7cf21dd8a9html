
            
            (ANSA) - ROMA, 30 MAG - Spettacoli che diventano
un'esperienza per lo spettatore, nessun confine tra palco e
platea e un'immersione totale nelle storie raccontate. Debutta
così Il Teatro straordinario, primo festival di teatro
interattivo e d'improvviso, il 6 e 7 giugno alla Fonderia delle
Arti di Roma, diretto da Giorgia Mazzucato, classe 1990, allieva
di Franca Rame e Dario Fo. Prodotto dallo Stabile della SITI e
da Fringe Italia, il cartellone del festival propone due
spettacoli, di cui lo spettatore diventa parte e che si
creeranno sul palco della nell'immediato della messa in scena:
Tempo, provocatorio viaggio nella storia e nel futuro; e
Love_Me, avventura d'amore perfetta o sbagliata, al confine tra
teatro e vita. 
   Subito dopo la rassegna Giorgia Mazzucato, che firma la regia
di entrambi gli spettacoli, volerà negli Stati Uniti e in
Messico, invitata direttamente dai Fringe Festival di San Diego
Hollywood e Tijuana a rappresentare l'Italia con il monologo di
teatro civile Viviamoci, per l'occasione tradotto in Lifegate.   
				          