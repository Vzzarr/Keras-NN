
            
            (ANSA) - RECANATI (MACERATA), 30 MAG - Arisa sarà l'attesa
protagonista sul palcoscenico di Lunaria a Recanati il prossimo
3 agosto. Oltre a Fabrizio Moro, giovedì 13 luglio e Jack
Savoretti mercoledì 19 luglio, il cartellone di Lunaria, la
rassegna estiva ideata e curata da Musicultura e sostenuta dal
Comune di Recanati, si arricchisce di altri due appuntamenti
aperti al pubblico in piazza Leopardi: The Stars from the
Commitments in programma giovedì 27 luglio e Arisa, che chiuderà
Lunaria giovedì 3 agosto. 
   Dal grande schermo del cinema internazionale al palcoscenico
recanatese, la band The Stars from the Commitments protagonista
del leggendario film musicale The Commitments, candidato a due
premi Oscar e diventato un cult, proporrà i successi della
musica soul. Arisa sarà nelle Marche per uno dei suoi pochissimi
appuntamenti di questa estate.   
				          