
            
            (ANSA) - MILANO, 30 MAG - Milano e Torino tornano ad unirsi
per l'undicesima edizione di MiTo settembre musica, il festival
che dal 3 al 21 settembre porta gratuitamente, o a prezzi low
cost, 140 concerti nelle due città.   
				   D'altronde, hanno sottolineato i due sindaci Giuseppe Sala e
Chiara Appendino, Milano e Torino hanno tanto in comune, sono
vicine e collaborano. Nessun accenno da parte loro alla bagarre
sul Salone del libro e sullo strappo fatto dagli editori che
quest'anno hanno organizzato una fiera alternativa a Milano,
'Tempo di libri'. "C'è collaborazione fra le due città e
un'ottima sintonia fra i sindaci - ha spiegato la torinese
Appendino - Si lavora insieme. Si è parlato per tanti mesi di
libri, ne parleremo per tanti mesi: oggi parliamo di musica
classica". "Obiettivamente il palinsesto del festival è
straordinario", ha aggiunto Sala - con il raddoppio degli eventi
in piazza e una serie di spettacoli anche in periferia.   
				   Tema di questa edizione, ha spiegato il direttore artistico
Nicola Campogrande, è la Natura.   
				          