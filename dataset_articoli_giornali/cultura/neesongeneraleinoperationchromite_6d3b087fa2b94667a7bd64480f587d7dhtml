
            
            (ANSA) - ROMA, 17 LUG - Operation Chromite di John H. Lee, in
sala dal 20 luglio con Altre Storie, è un film di guerra, diviso
tra minimalismo e retorica, che racconta la storia poco
conosciuta della missione segreta che liberò la Corea del Sud
dall'invasione nordcoreana nel 1950. Interpreti Lee Jung-jae,
Lee Bum-soo, Jin Se-yeon e Liam Neeson nel ruolo del generale
MacArthur.   La guerra, scoppiata nel 1950 a causa
dell'invasione della Corea del Sud da parte dell'esercito
nordcoreano, determinò allora una rapida risposta delle truppe
ONU e il generale MacArthur, messo a capo delle operazioni,
aveva un unico modo per cambiare le sorti della guerra:
pianificare lo sbarco nella città portuale di Incheon. 
   L'operazione, che aveva il nome in codice di "Operation
Chromite", molto pericolosa e con pochissime possibilità di
successo, fu compiuta da pochi infiltrati che avevano il compito
di facilitare lo sbarco a Incheon che, insieme a quello in
Normandia, viene considerato una delle più grandi operazioni di
guerra della storia.   
				          