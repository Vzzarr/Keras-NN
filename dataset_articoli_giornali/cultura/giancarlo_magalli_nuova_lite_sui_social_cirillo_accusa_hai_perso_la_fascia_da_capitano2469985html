Nuova lite social per Giancarlo Magalli. Dopo le numerose polemiche con Adriana Volpe questa volta la discussione di è accesa con Marcello Cirillo, co conduttore de "I Fatti Vostri" che non sarà nella squadra del programma nella prossima stagione. 

Tutto è nato dopo che una fan ha scritto che con l'assenza di Cirillo non seguirà più il programma a cui Magalli ha risposto: «Questa cosa è offensiva per il lavoro degli altri, perché lui fa solo tre minuti di canzone». Ma la replica del cantante non è mancata ad arrivare ed è stata piuttosto dura: «Sei stato per anni il mio capitano, però la fascia bisogna guadagnarsela sul campo, giorno dopo giorno, con sacrificio, con sincerità, con amore e passione per il proprio lavoro ma sopratutto per quello dei propri compagni che non fanno mai gol ma che spesso si sacrificano per te per farti diventare capocannoniere. La fascia al braccio per me tu l'hai persa».
 



Magalli ha poi concluso: «Il mio affetto e la mia stima per Marcello non sono mai stati in discussione, e questo da più di vent'anni. Le decisioni che lo riguardano non dipendono da me e non le condivido, ma mi addolora profondamente questo aizzare i propri fan contro di me. Io non l'ho MAI fatto, (e potrei mobilitare più di 100.000 persone) e non lo farò mai. Tu critichi il fatto che scrivo sul web (molto poco in verità) e poi scrivi un post per dire cose che ci saremmo potuti dire a voce, se non avessi smesso di parlarmi da settimane. Mi dispiace molto. Se pensi che far odiare me ti farà amare di più dalla gente vuol dire che non hai una visione chiara delle cose. Queste cose lasciale fare ad Adriana».