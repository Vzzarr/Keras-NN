
            
            (ANSA) - ROMA, 17 LUG - Ovidio precursore dell'identità
europea, della società liquida, dell'idea di genere e persino
antesignano del vegetarianesimo. Nel bimillenario della morte è
proprio all'autore delle Metamorfosi che il XVI Letterature
Festival Internazionale di Roma, in collaborazione con Treccani
Cultura, dedica domani alla Basilica di Massenzio la serata
Ritorno dall'esilio: Ovidio duemila anni dopo. A tuffarsi tra
rime, tesi e mitologia, ma soprattutto a sfatare errati miti e
rispolverare quell'antica rivalità (tutta da banchi di scuola)
con Virgilio, saranno Nicola Gardini (Con Ovidio. La felicità di
leggere un classico, ed Garzanti) ed il filologo Francesco
Ursini, tra le letture di Mariangela Gualtieri e Anna Bonaiuto.   
				Venerdì 21/7 serata conclusiva dedicata al fenomeno editoriale
dell'anno, Storie della buonanotte per bambine ribelli. 100 vite
di donne straordinarie, best seller internazionale nato dal
crowfunding. In arrivo da Los Angeles le autrici Francesca
Cavallo ed Elena Favilli, letture di Valentina Cervi
          