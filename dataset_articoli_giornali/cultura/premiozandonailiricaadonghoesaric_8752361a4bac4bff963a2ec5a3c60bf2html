
            
            (ANSA) - TRENTO, 3 GIU - Il coreano Kim Dongho e la croata
Nela Saric sono i vincitori ex aequo dell'edizione 2017 del
Concorso internazionale per cantanti lirici Riccardo Zandonai
svoltosi a Riva del Garda.   
				   Il secondo è andato ex equo alla tedesca Arminia Friebe e
all'italiana Chiara Tirotta, al terzo posto la neozelandese
Marlena Devoe e il coreano Byoungjin Lee. Il premio speciale
Zandonai è stato attribuito all'uzbeka Kamilla Menlibekova, il
premio speciale Mietta Sighele per l'interpretazione è andato al
greco Georgios Iatrou.   
				   I cantanti in concorso sono stati circa 200 provenienti da 29
paesi. I due vincitori parteciperanno ai due concerti finali
della manifestazione, il primo in programma questa sera alle 21
al Palazzo dei Congressi di Riva del Garda, il secondo domani
alle 20 al Museo Alto Garda.   
				          