
            
            (ANSA) - ROMA, 31 MAG - Andrà a Bulgari per la sua Domus,
definita un piccolo museo situato al primo piano dello storico
negozio della maison in via Condotti e al marchio Cangiari per
la moda etica, ma anche al direttore del Tg2 Ida Colucci per il
giornalismo, a Carolina Crescentini e Alessio Boni per il
cinema, a Elena Sofia Ricci per il teatro, il Premio Margutta -
La Via delle Arti 2017, la cui serata della XII edizione si
terrà il 6 giugno nei Mercati di Traiano. Altri premi andranno a
Tiberio Timperi per la tv, per la press/news al giornalista del
Tg1 Alessio Zucchini; per la fiction all'attore Flavio Parenti,
per l'editoria al direttore editoriale del Il Giornale Off
Edoardo Sylos Labini; per la musica sarà premiata Noemi.   
				          