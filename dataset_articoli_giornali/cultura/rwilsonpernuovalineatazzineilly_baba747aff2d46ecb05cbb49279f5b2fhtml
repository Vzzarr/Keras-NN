
            
            (ANSA) - TRIESTE, 31 MAG - Per celebrare il 25/o anniversario
della illy Art Collection - le esclusive serie di tazze che dal
1992 vengono interpretate dai maggiori artisti contemporanei
(Marina Abramovi, Robert Rauschenberg, Jeff Koons, Julian
Schnabel, Anish Kapoor e Daniel Buren), illycaffè ha affidato al
poliedrico artista statunitense Robert Wilson la nuova linea di
tazzine. Inoltre, con un'installazione aperta al pubblico ai
Magazzini del Sale di Venezia fino al 16 luglio, Robert Wilson
"trasporta le illy Art Collection in un mondo magico dove il
gusto del blend unico illy si fa racconto colorato e vivo di una
storia, o meglio, di una favola, iniziata nel 1992 e che, grazie
ai suoi talentuosi protagonisti, ha trasformato l'iconica
tazzina disegnata nel 1991 da Matteo Thun, in un'opera d'arte da
collezione accessibile a tutti: un simbolo immediatamente
riconoscibile di alta qualità e amore per l'arte" come si legge
in una nota. (ANSA).   
				          