
            
            (ANSA) - NEW YORK, 30 MAG - Tornano a Harlem gli archivi di
Sonny Rollins: il magico sassofono di "St Thomas" e di "Freedom
Suites", lascerà carte e cimeli a un centro per lo studio della
cultura nera la cui sede è nel quartiere dove è nato 86 anni fa.   
				   Per lo Schomburg Center for Research in Black Culture, parte
della New York Public Library, è il secondo colpo in poche
settimane: lo scorso aprile ha ricevuto le carte dello scrittore
James Baldwin. Il direttore, Kevin Young, spiega: "Vogliamo
riportare a casa i figli e le figlie di Harlem". Nel caso di
Rollins l'acquisizione ha un forte valore sentimentale: è nato a
due isolati di distanza, da piccolo andava a prendere libri in
prestito nella biblioteca del centro.   
				   Oltre alle centinaia di registrazioni di prove ed esercizi di
respirazione e alle centinaia di pagine di composizioni musicali
e il sassofono Selmer suonato dagli anni Cinquanta, ci sono
diari, riflessioni sulla tecnica musicale, sul business della
musica e di amara protesta su come va la società.   
				          