
            
            (ANSA) - RIMINI, 16 LUG - Al via il 17 luglio a Rimini la
33/a edizione di 'Cartoon club', Festival internazionale del
Cinema d'Animazione, del fumetto e dei games, fino al 23 luglio.   
				   A Castel Sismondo, cuore del centro storico, sarà allestita
una programmazione più vicina al mondo dell'animazione e del
fumetto visti dal loro interno, con mostre, proiezioni,
anteprime, incontri con gli autori, presentazioni e aperitivi.   
				Tra le novità, un annullo postale dedicato a Cartoon Club.   
				   L'anima più giocosa e commerciale tornerà invece nel Parco
Fellini, nel cuore di Marina centro, con Riminicomix (dal 20 al
23 luglio, dalle 17 alle 24), la mostra mercato più grande
dell'estate italiana, arrivata alla 21/a edizione. In programma
concerti dal vivo, anteprime editoriali, collezionismo,
antiquariato, incontri con gli autori, performance, spettacoli e
l'attesa Cosplay Convention con migliaia di partecipanti.   
				          