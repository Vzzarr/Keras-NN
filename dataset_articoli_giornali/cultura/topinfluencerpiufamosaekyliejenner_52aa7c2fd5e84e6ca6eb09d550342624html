
            
            (ANSA) - ROMA, 30 MAG - E' Kylie Jenner la top influencer più
famosa del mondo secondo la classifica femminile stilata da
Blogmeter: la rapper Nicki Minaj è la più attiva, mentre la
cantante Selena Gomez vanta il maggior seguito. Dopo Kylie
Jenner, personaggio tv, modella e imprenditrice statunitense,
l'azienda di social media intelligence mette al secondo posto la
youtuber Lele Pons, seguita da Miley Cyrus che sale in
classifica grazie al lancio del nuovo singolo Malibu. 
   Si tratta dunque di giovani donne che grazie ai social
network hanno raggiunto il successo. Ormai il seguito che gli
influencer hanno acquisito sui social e sul web è in grado di
orientare mode e comportanti dei consumatori. Non è un mistero
che nel corso degli ultimi cinque anni l'Influencer Marketing si
sia trasformato in un vero e proprio settore media in grado di
attrarre investimenti da parte di brand e aziende. Secondo un
recente studio di Forbes, l'84% dei marketer ha intenzione di
pianificare una campagna d'influencer marketing nei prossimi 12
mesi.   
				          