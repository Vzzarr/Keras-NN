
            
            (ANSA) - ROMA, 31 MAG - Anna Maria Gambineri, storica,
biondissima, 'signorina buonasera' della Rai è morta oggi a
Roma. I funerali si terranno sabato 3 giugno alle 11.30 nella
Chiesa degli Artisti di Piazza del Popolo. Suo era uno degli
amatissimi volti che per anni hanno annunciato i programmi della
tv pubblica, ed anche il segnale orario. Era nata a Roma il 22
marzo del 1936, aveva quindi 81 anni, ed era malata da tempo.   
				proprio per motivi di salute aveva lasciato la Rai dove aveva
lavorato dal 1958 al 1994.   
				          