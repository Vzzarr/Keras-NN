
            
            (ANSA) - ROMA, 17 LUG - Vulcano è il nuovo singolo e video di
Francesca Michielin che uscirà il 21 luglio. Il brano anticipa
il prossimo progetto discografico, previsto per l'autunno.   
				   La cantante definisce il brano "un up tempo magmatico,
viscerale e caldo, e insieme elettrico e urban. Oltre alla
caratteristica cassa elettronica in quattro, tipica della musica
dance, i legnosi e istintivi cajon hanno aggiunto una ritmica
più tribale. Il riff di piano e il giro di basso, più scuri, e
il movimento dei suoni campionati che evocano il ribollire
interno della lava, contrastano con gli arpeggiatori frizzanti e
plastici come lapilli e gli accenti esplosivi degli ottoni. La
produzione vocale è essenziale e diretta, la cellula "V" si
ripete come pulsazione costante, come fosse il cuore stesso del
vulcano".   
				          