
            
            (ANSA) - TORINO, 31 MAG - Il Premio Nobel per la letteratura
Gao Xingjian, il presidente del Senato Pietro Grasso, l'attore
Matt Dillon. E ancora Giorgia, Elisa, Ale e Franz, Luca
Argentero e molti altri ospiti ancora. E' ricco il programma
della nona edizione di Collisioni, il festival agrirock di
letteratura e musica in programma a Barolo, nelle Langhe, dal 14
al 27 luglio. Musicisti e attori, scrittori e registi, che sulle
colline patrimonio Unesco prenderanno la parola in viste di
narratori.   
				   Già annunciati i concerti di Robbie Williams, Placebo, The
Offspring, del trio Silvestri, Consoli, Gazzè e di Renato Zero,
in cartellone sono tante le star della musica, italiana e
internazionale, e gli attori di fama mondiale in cartellone. Il
tutto in un'atmosfera informale di confronto, crossover tra le
arti. "Collisioni è la punta di diamante della programmazione
estiva, regionale e nazionale, un esempio di come cultura e
turismo possono coniugarsi", commenta l'assessora alla Cultura
della Regione Piemonte, Antonella Parigi.   
				          