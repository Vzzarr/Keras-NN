
            
            (ANSA) - LONDRA, 1 GIU - Arriva nelle librerie del Regno
Unito dopo 100 anni dalla sua stesura l'atteso inedito di JRR
Tolkien 'Beren e Lúthien' pubblicato da HarperCollins (in Italia
da Bompiani) e descritto come "la grande storia personale" del
maestro del fantasy. L'autore lo scrisse infatti quando tornò
dalla Prima Guerra mondiale dopo aver vissuto gli orrori della
battaglia della Somme in Francia e cercò di immaginare un mondo
il più possibile lontano da quello reale che lo aveva
traumatizzato. 
   Come ha spiegato uno dei maggiori esperti dell'autore, John
Garth, il volume fu proprio il tentativo di "esorcizzare" i
troppi ricordi della guerra. Venne creata così la storia della
coppia fantastica che ha come protagonisti per l'appunto Beren e
Lúthien, i cui nomi sono incisi sulla tomba di Tolkien e della
moglie.   
				          