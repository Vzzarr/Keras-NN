





Il Far East Festival a portata di clic:su Repubblica.it i film della rassegna
A Udine la 15esima edizione della manifestazione sul cinema d'Oriente, 57 titoli con anteprime europee e internazionali. Alcuni dei film saranno visibili fin da questa sera sul nostro sito grazie a Mymovies.it che li trasmetterà in streaming
di ALESSANDRA VITALI





Una scena di "Masquerade", uno dei film in programma al Far East Festival e visibili in streaming sul nostro sito 






TAG

 cinema,  Far East Festival




UN punto d'osservazione strategico, in Occidente, sulle tendenze, gli stili e il mercato d'Oriente, uno sguardo sul presente e sul futuro del nuovo cinema "made in Asia". È la 15esima edizione del Far East Film Festival, a Udine fino al 27 aprile, 57 titoli in programma e anteprime europee e internazionali di pellicole provenienti da Hong Kong, Cina, Giappone, Corea del Sud, Thailandia, Malesia, Indonesia,  Filippine, Singapore, Taiwan, tra potenti blockbuster e preziosi  outsider. La novità di quest'anno è che alcuni importanti film del festival saranno visibili sul nostro sito (su computer, tablet e smartphone) grazie a MYmovies.it che li trasmetterà in streaming su MYMOVIESLIVE! in contemporanea alla visione in sala. La rassegna online sarà arricchita, inoltre, da una selezione di prime visioni e film delle precedenti edizioni. Prima di ogni proiezione online saranno presentate delle video-pillole quotidiane per fare il punto sull'andamento di questa 15esima edizione della manifestazione.GUARDA I FILM IN STREAMINGTanti, nella rassegna, i punti d'osservazione che accompagnano lo spettatore nel viaggio attraverso la cinematografia orientale. "Ad esempio, scopriremo la capitale nordcoreana Pyongyang - spiega il presidente del festival, Sabrina Baracetti - raccontata in Comrade Kim Goes Flying, un raro esempio di coproduzione internazionale per l'industria nordcoreana, controllata   dallo Stato. Al regista sudcoreano Kim Dong-ho sarà consegnato il Gelso d'oro, premio alla carriera di questa edizione. Kim è per noi un motivo di ispirazione costante e anche la dimostrazione che i festival e il lavoro di ricerca, anche oggi tra mille difficoltà, sono imprescindibili per la circolazione delle idee". Tra le altre "chicche", le ultime produzioni del cinema giapponese firmate da autori come Nakamura Yoshihiro (See You Tomorrow, Everyone), che sarà presente a Udine, o Kudo Kankuro (Maruyama, the Middle Schooler) e le pellicole della cinematografia di Hong Kong, che al festival sarà rappresentata da Herman Yau, autore dei uno dei titoli più attesi, Ip Man - The Final Fight, nuova tappa del biopic sul maestro di Bruce Lee. Dalla Cina continentale tornerà Lu Chua con il kolossal The Last Supper, racconto della nascita dell'antica Dinastia Han. Il festival inoltre curerà la prima pubblicazione in italiano e in inglese degli scritti del regista cinese King Hu, autore del cult A Touch of  Zen.Il calendario delle proiezioni onlineLunedì 22 aprile20.30 Confessions23.00 No blood no tearsMartedì 23 aprile20.30 The Berlin File23.00 MasqueradeMercoledì 24 aprile21.30 MasqueradeGiovedì 25 aprile20.30 Naufrago sulla luna23.00 The UnjustVenerdì 26 aprile20.30 Secret ReunionSabato 27 aprile21.30 In Another CountryI film presentati in streaming su MYMOVIESLIVE!  sono come delle vere proiezioni in sala: iniziano a un orario preciso e  non è possibile fermare la riproduzione. Prima dell'inizio di ogni film,  gli utenti potranno incontrarsi sul "Red Carpet" per confrontarsi e  scambiare opinioni. Alla fine, invece, verranno reindirizzati su un  forum dove sarà possibile discutere del film appena visto.
