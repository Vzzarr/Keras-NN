
            
            (ANSA) - TORINO, 31 MAG - La mostra che apre il 1 giugno a
Torino a Camera-Centro Italiano per la Fotografica, fino al 30
luglio, di Erik Kessels 'The Many Lives of Erik Kessels',
coinvolge in prima persona lo spettatore, chiamato ad
interrogarsi sulla sua vita e sulla società che sta vivendo. Vi
sono raccolte centinaia di migliaia di immagini 'rubate' sul web
e sui social, "foto - ha spiegato l'artista - che vediamo senza
guardarle, immersi come siamo in un mondo di immagini". Kessels
non giudica nulla o nessuno, vuole solo offrire al pubblico un
percorso tra migliaia di immagini, piccole o gigantesche per
invitarlo a soffermarsi sulla contemporaneità. Una
mostra-ricerca presentata in molte città del mondo, ma mai in
Italia. "Durante una sua mostra in America - ha detto il
direttore di Camera, Walter Guadagnini - un visitatore ha
riconosciuto se stesso. Kessels mostra l'universo nel quale
siamo immersi". Fino al 30 luglio è anche allestita la mostra
'Night Games' di Stefano Cerio, dedicata ai parchi divertimento
ripresi di notte.(ANSA).   
				          