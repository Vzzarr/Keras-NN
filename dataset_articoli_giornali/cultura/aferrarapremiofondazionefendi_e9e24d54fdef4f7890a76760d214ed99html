
            
            (ANSA) - SPOLETO (PERUGIA), 16 LUG - Assegnato a Giorgio
Ferrara, direttore del Festival dei 2Mondi di Spoleto, il premio
Fondazione Carla Fendi. Il riconoscimento intende sottolineare
il suo impegno nella conduzione artistica della rassegna.   
				   L'attore Umberto Orsini, introdotto da Leonetta Bentivoglio,
ha aperto la presentazione con una riflessione sulla regia. Si è
poi esibito Michael Nyman. A seguire una clip del regista Dario
Baldi: l'attrice Isabella Rossellini, il regista Robert Wilson e
l'attore Carlo Cecchi hanno svelato il nome del premiato. "Non
posso pensare - ha detto Ferrara - di aver ricevuto questo
premio, sul quale Carla ha lavorato tutto l'inverno, ora, senza
di lei. Carla oggi non è qui, ma è presente in ogni palchetto e
in ogni sedia e la dedica di questo premio è a lei, grande
mecenate, persona colta e piena di voglia di vivere".   
				   Il sindaco e presidente del Festival, Fabrizio Cardarelli, ha
annunciato che il Comune dedicherà una epigrafe marmorea a Carla
Fendi nel foyer del Teatro Caio Melisso.   
				          