
            
            (ANSA) - ROMA, 31 MAG - Me, You and Miu Miu', è il titolo
della nuova campagna per il lancio dei nuovi occhiali della
linea giovane di Miuccia Prada, un'ode all'intimità delle
amicizie al femminile, ma anche ai preziosi giorni soleggiati di
una vacanza al mare. Diretto dalla fotografa britannica Victoria
Hely-Hutchinson, il film mette l'accento sull' estate e sulle
nuove lenti da sole denominate Scenique. 
   In posa sotto al sole, due giovani donne, amiche e complici,
le attrici Emma Greenwell e Millie Brady che si lasciano
fotografare sullo sfondo delle acque cristalline della Costiera
Amalfitana. Le scene ritraggono la spensieratezza e una
successione di momenti autentici - un giro in barca, giocare a
nascondino, raccogliere i frutti maturi dai rami di un albero
usando sandali della nuova collezione Miu Miu.   
				          