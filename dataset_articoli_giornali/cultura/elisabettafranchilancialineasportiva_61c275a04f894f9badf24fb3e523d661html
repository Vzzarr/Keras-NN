
            
            (ANSA) - ROMA, 29 MAG - Elisabetta Franchi lancia una linea
sportiva che va ad aggiungersi alle collezioni femminili, ma il
suo é uno sportswear come sempre in chiave glamour, uno stile
che caratterizza il glamour. La linea Moves si distingue con i
suoi particolari di tendenza: frange in eco-pelle laminata,
profili gold, asimmetrie e giochi di trasparenze grazie all'uso
di tulle e rete. La stampa oro ad alta frequenza crea rilievi
metallici per disegnare stelle che brillano su body fascianti,
T-shirt e felpe over. La collezione comprende non solo leggings,
jumpsuit e top stretch, ma anche pantaloni da jogging, T-shirt e
felpe dal fit più largo. Completano il look i borsoni sportivi.   
				          