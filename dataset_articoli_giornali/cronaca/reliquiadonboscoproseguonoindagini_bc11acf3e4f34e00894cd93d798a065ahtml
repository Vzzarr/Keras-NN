
            
            (ANSA) - ASTI, 4 GIU - "Il furto della reliquia di don Bosco
è un atto di profonda miseria morale che ci addolora". Lo ha
affermato don Luca Barone, direttore del Colle don Bosco, ai
fedeli presenti questa mattina alla Messa nella basilica
superiore di Colle Don Bosco, ribadendo le parole pronunciate
ieri dall'arcivescovo di Torino, monsignor Cesare Nosiglia.   
				   Proseguono intanto nel più stretto riserbo le indagini dei
carabinieri del Comando provinciale di Asti, coordinati dalla
procura, per risalire all'autore - o agli autori - del furto.   
				L'accesso alla teca, dov'era custodita la reliquia, resta
interdetto. Aperte regolarmente sia la Basilica superiore, sia
quella inferiore, dietro all'altare della quale c'era la
reliquia trafugata.   
				          