
            
            (ANSA) - FIRENZE, 1 GIU - Anche due cappotti da donna, ma
anche tanti telefonini cellulari, Ipad, materiale sportivo e un
numero esorbitante di chilometri percorsi per ottenere i
rimborsi benzina, fino a picchi di 15.000 il mese. Queste alcune
spese incontrollate che procura e guardia di finanza di Firenze
hanno accertato a Uncem Toscana e per le quali viene accusato di
peculato Oreste Giurlani, attuale sindaco di Pescia, da oggi ai
domiciliari, fino al 2016 presidente dell'Unione toscana dei
comuni montani. Alcune spese non trovano neppure giustificazione
nell'attività dell'ente. Per l'accusa, tra il 2012 e il 2016
Giurlano si sarebbe indebitamente appropriato complessivamente
di 570 mila euro dell'Uncem.   
				          