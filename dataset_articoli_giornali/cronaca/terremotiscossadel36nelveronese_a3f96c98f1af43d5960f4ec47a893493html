
            
            (ANSA) - ROMA, 4 GIU - Un terremoto di magnitudo 3.6 è stato
registrato alle 20 in provincia di Verona, con epicentro nel
mezzo del lago di Garda, a 10 chilometri di profondità. Secondo
l'Ingv, il comune più vicino,  4 chilometri, è quello di San
Zeno di Montagna (Verona). Solo spavento tra la popolazione dei
centri più vicino all'epicentro ma nessun danno. Il
movimento tellurico è stato molto breve, e a Verona città è
stato percepito solo ai piani più alti degli edifici. La scossa 
è stata avvertita in modo distinto anche in diversi centri del
Bresciano che si affacciano sul Lago di Garda. Nessuna
segnalazione di danni alle persone o alle cose.   
				          