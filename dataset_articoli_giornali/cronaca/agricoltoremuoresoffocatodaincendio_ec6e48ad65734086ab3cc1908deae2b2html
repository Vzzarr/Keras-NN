
            
            (ANSA) - ORISTANO, 28 MAG - Un pensionato di Uras, Graziano
Cotza, di 74 anni, è morto soffocato dal fumo dell'incendio che
poco prima aveva provocato egli stesso per bruciare le stoppie
di un suo terreno.   
				   E' accaduto nella tarda mattinata nelle campagne di Uras,
nell'Oristanese, poco distante dalla strada statale 131 al
chilometro 69. A tradire il pensionato potrebbe essere stato un
improvviso cambio di direzione del vento oppure un malore.   
				   Travolto dal fumo e dalle fiamme non è riuscito a mettersi in
salvo. Cotza era un ex dipendente del Comune di Uras. A nulla è
valso il tentativo di soccorso degli agenti della Forestale e
del 118.   
				          