
            
            (ANSA) - FERRARA, 4 GIU - Una donna ha ferito mortalmente a
coltellate il proprio compagno ad Ambrogio di Copparo, in
provincia di Ferrara. All'origine dell'omicidio ci sarebbe una
lite, nel corso della quale la donna avrebbe inferto diversi
colpi all'uomo con un coltello da cucina. L'episodio, a quanto
si è appreso, è avvenuto la scorsa notte.   
				   Sono intervenuti immediatamente i carabinieri di Copparo. La
donna è stata arrestata, mentre i soccorsi prestati dai sanitari
all'uomo sono stati inutili.   
				          