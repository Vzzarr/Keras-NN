
            
            (ANSA) - FIRENZE, 2 GIU - Due terremoti, rilevati con
magnitudo 2.7 e 3.0 dagli strumenti dell'Ingv, sono stati
percepiti in Toscana dalla popolazione nel Chianti, stamani: si
è trattato, rispettivamente, di una prima scossa alle 11.58 e di
una seconda scossa più intensa alle 12.04. L'epicentro è
individuato nel territorio di Tavarnelle Val di Pesa, in
località Bonazza, a 8 km di profondità. Al momento non si
segnalano danni da parte delle autorità. Di recente l'area
sud-occidentale della provincia di Firenze viene interessata da
scosse sismiche con una certa frequenza temporale.   
				          