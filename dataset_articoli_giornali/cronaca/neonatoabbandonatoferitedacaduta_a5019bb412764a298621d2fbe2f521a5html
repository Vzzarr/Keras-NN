
            
            (ANSA) - TORINO, 1 GIUGNO - "Le ferite riportate dal bambino
sono compatibili con una caduta dall'alto". Lo afferma il
procuratore di Ivrea, Giuseppe Ferrando, in merito agli esiti
dell'autopsia eseguita dalla dottoressa Mazzucco sul neonato
morto martedì mattina in ospedale dopo che la madre lo aveva
abbandonato in strada. I primi responsi confermerebbero, dunque,
l'ipotesi investigativa secondo cui la madre, dimessa
dall'ospedale Sant'Anna e ora in carcere per la convalida
dell'arresto, avrebbe lanciato dal balcone il neonato appena
partorito.   
				          