
            
            (ANSA) - CAGLIARI, 15 LUG - Sarà eseguita oggi l'autopsia sul
cadavere di Riccardo Madau, il 25enne che si è tolto la vita
lanciandosi da un cavalcavia del quartiere Sant'Elia a Cagliari
in preda alla disperazione perché pensava di aver ucciso la
fidanzata dopo averla picchiata a sangue. La pm Liliana Lecca ha
affidato l'incarico al medico legale Roberto Demontis che si
occuperà degli accertamenti.   
				   Intanto proseguono le indagini della Squadra mobile del
capoluogo per ricostruire la tragedia. Già sentiti amici,
parenti e conoscenti sia di Riccardo Madau che della fidanzata
Manuela Picci, 26 anni, ancora ricoverata in coma farmacologico
all'ospedale Brotzu. Gli investigatori hanno ricostruito la
serata trascorsa dai due, iniziata con una comitiva di amici in
giro per i locali del centro, e culminata nella tragedia.   
				L'ipotesi al momento rimane quella di una lite degenerata. I due
avrebbero iniziato a discutere alcune ore prima, poi la ragazza
ha deciso di riaccompagnare il fidanzato a casa sua,scegliendo
di volersi separare da lui
          