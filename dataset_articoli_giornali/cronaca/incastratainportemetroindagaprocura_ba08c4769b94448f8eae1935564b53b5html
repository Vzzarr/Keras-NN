
            
            (ANSA) - ROMA, 15 LUG - Acquisiti dagli investigatori i video
delle telecamere di videosorveglianza che immortalano gli
istanti in cui una donna bielorussa di 43 anni viene trascinata
dalla metro mercoledì sera a Roma. Del caso si occupa la polizia
che nei giorni scorsi ha inviato un'informativa alla procura che
ha aperto un'indagine sulla vicenda. In uno dei due video che
riprende più da vicino la cabina del conducente della metro, si
vede lo stesso che fermo in stazione controlla più volte nello
specchio retrovisore le persone che salgono e scendono prima di
ripartire mentre porta qualcosa alla bocca, sembra mangiare.   
				   Intanto Atac ricorda che da subito "è stata costituita una
commissione di inchiesta, che sta procedendo con gli organismi
di vigilanza (Ministero Infrastrutture e dei Trasporti e Regione
Lazio) preposti a valutare tutti gli elementi per la corretta
ricostruzione dei fatti e le effettive responsabilità".   
				          