
            
            (ANSA) - PALERMO, 15 LUG - Un cingalese di 33 anni è stato
arrestato in flagranza dai carabinieri a Mascalucia (Catania)
con l'accusa di violenza sessuale. La vittima è una ragazzina di
14 anni che avrebbe subito le attenzioni sessuali dell'uomo che
svolgeva da dieci anni le mansioni di domestico per la famiglia.   
				E' stata la ragazzina qualche giorno fa a confidare alla madre
che il collaboratore domestico negli ultimi tempi la invitava
spesso a "giocare" nello scantinato dell'abitazione. La madre,
accompagnata dal marito, si è rivolta immediatamente ai
carabinieri denunciando quanto appreso dalla figlia. Dopo alcune
ore di appostamento, gli investigatori hanno verificato la piena
fondatezza del racconto della minore e hanno arrestato il
cingalese rinchiuso nel carcere di Piazza Lanza, a Catania.   
				          