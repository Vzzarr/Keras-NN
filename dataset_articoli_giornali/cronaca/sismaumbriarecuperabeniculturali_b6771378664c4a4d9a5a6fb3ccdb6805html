
            
            (ANSA) - PERUGIA, 17 LUG - Il primo programma in materia di
ricostruzione di un consistente patrimonio culturale danneggiato
dal terremoto è pronto a partire in Umbria, con a disposizione
oltre 20 milioni di euro per 38 chiese (9 milioni) e per 18
opere pubbliche (11 milioni): lo ha annunciato stamani a Perugia
la presidente della Regione, Catiuscia Marini. Entro fine anno
tutte le 38 chiese umbre del programma saranno riaperte e
restituite alle rispettive comunità, mentre per le altre opere
pubbliche le tempistiche cambiano da struttura a struttura. In
base a due ordinanze del commissario "potranno partire subito -
ha spiegato Marini - i lavori di ricostruzione delle 38 chiese,
quasi tutte nel cratere, che non hanno subito danni gravissimi e
per questo rapidamente riparabili". Molte di essere hanno ancora
i propri beni culturali mobili nel deposito della Regione a
Santo Chiodo di Spoleto.   
				          