
            
            (ANSA) - BARI, 17 LUG - Era morto da due anni per cause
naturali, ma nessuno se ne era accorto. Il cadavere di un uomo
di 75 anni è stato trovato nella sua abitazione in via Cremona,
in una zona periferica di Bari. 
   L'uomo viveva da solo. Gli unici parenti del defunto
risiedono in Venezuela, e non avevano più notizie del famigliare
da diverso tempo. La scoperta del corpo è stata fatta dopo la
segnalazione di una sorella dell'uomo, anche lei residente in
Venezuela, che in questi giorni era a Bari e aveva cercato di
contattarlo.   
				          