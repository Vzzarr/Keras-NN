
"La risposta delle forzedell'ordine e della magistratura è all'altezza di questa sfida" ha detto il ministro della Giustizia, Andrea Orlando, a Portici (Napoli), durante l'incontro sul tema 'Giustizia e legalità' a sostegno del candidato sindaco Vincenzo Cuomo, rispondendo ad una domanda sulla recrudescenza della violenza legata alla camorra delle ultime settimane e che ieri è tornata ad uccidere ad Afragola.

"Naturalmente è necessario non abbassare la guardia. Se saranno necessari altri mezzi o strumenti - ha aggiunto - il governo è a disposizione ma era chiaro un dato: la fase di tregua che in qualche modo si era venuta a determinare, purtroppo è stata una parentesi. Oggi Napoli torna in condizioni che abbiamo già conosciuto. Dobbiamo dare la risposta che abbiamo saputo dare e che in questi anni ha inferto colpi durissimi ai clan"






