
            
            (ANSA) - NAPOLI, 17 LUG - Sequestrate, a Napoli, nel
quartiere di Scampia, tre aree di un campo rom. Il decreto
emesso dal Gip del tribunale di Napoli, su richiesta della
Procura, è scattato oggi per l'insediamento di via Cupa Perillo,
in corrispondenza dell'Asse mediano.   
				   In quel campo attualmente vivono 290 persone di etnia Rom, di
cui 151 minori. Non esistono servizi igienici, diversi gli
allacci abusivi alle rete elettrica, che sono stati distaccati.   
				Ed ancora, realizzati manufatti abusivi e grave nonché
allarmante viene ritenuta dall'Asl la situazione
igienico-sanitaria. Dagli accertamenti fatti sussiste, si legge
in una nota del Procura di Napoli, "un grave e attuale pericolo
per la salubrità dell'aria a causa del costante incremento dei
roghi di rifiuti nella zona, con potenziale danno per salute
della popolazione residente e in prossimità dell'area del campo
rom, a ridosso del quale insiste anche la scuola elementare
materna 'Ilaria Alpi-Carlo Levi'".   
				          