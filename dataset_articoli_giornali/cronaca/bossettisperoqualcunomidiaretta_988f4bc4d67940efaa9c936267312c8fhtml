
            
            (ANSA) - MILANO, 16 LUG - Massimo Bossetti "confida che
qualche giudice gli dia finalmente retta" nel carcere di via
Gleno a Bergamo da dove si trova dal giugno del 2014 in attesa
della sentenza prevista per domani nel processo d'appello a
Brescia per l'omicidio della tredicenne di Brembate di Sopra,
Yara Gambirasio. 
   "Cerca di avere un atteggiamento positivo", spiega uno dei
suoi legali, Claudio Salvagni, che ieri l'ha visito in carcere -
e confida nel fatto che finalmente qualcuno gli dia retta". Il
muratore è stato condannato in primo grado all'ergastolo per il
delitto e, in appello, il sostituto pg ha chiesto la sua
condanna anche a sei mesi di isolamento diurno per calunnia ai
danni di un collega. Reato per il quale era stato assolto in
Corte d'assise. 
   La difesa chiede l'assoluzione o la ripetizione dell'esame
del Dna, ritenuta dall'accusa la "prova regina" della sua
colpevolezza. Bossetti ha annunciato farà dichiarazioni
spontanee prima della camera di consiglio.   
				          