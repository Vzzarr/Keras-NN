
            
            (ANSA) - LIVORNO, 31 MAG - Oltre sette tonnellate di tabacchi
lavorati esteri sono stati sequestrati dalla guardia di finanza
e dall'agenzia delle dogane nell'ambito di un'operazione che
vede indagate per contrabbando cinque persone, quattro italiani
ed un tunisino. Nei confronti di tre degli indagati in corso di
esecuzione una misura cautelare personale, perquisizioni per gli
altri due. I reati contestati sono contrabbando aggravato,
falsità ideologica e introduzione nello Stato di prodotti
contraffatti. L'inchiesta è coordinata dalla magistratura di
Livorno.   
				          