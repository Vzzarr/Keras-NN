
            
            (ANSA) - PISTOIA, 17 LUG - Malore per un vigile del fuoco
durante le operazioni di spegnimento di un incendio in Toscana.   
				Secondo quanto riporta il 118 di Pistoia, un pompiere di 55 anni
si è sentito male mentre lavorava a un incendio a Montale ed è
stato ricoverato in codice rosso al pronto soccorso. E' successo
verso le 4. Poi, dopo gli accertamenti in ospedale, è stato
dimesso in buone condizioni senza giorni di prognosi. Il vigile
del fuoco, riporta sempre il 118, era in turno da più di 20 ore
continuative. Dal comando regionale de vigili del fuoco in
Toscana si precisa che in caso di emergenze l'orario di lavoro
può raggiungere le 24 ore e che il collega si è sentito male
mentre stava lavorando presso l'unità di comando locale (Ucl)
allestita nelle vicinanze del rogo, da dove sono coordinati gli
interventi.   
				          