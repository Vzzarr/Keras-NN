
            
            (ANSA) - ROMA, 30 MAG - Catania, Palermo e Ibiza mantengono
la leadership della top 10 delle destinazioni preferite dagli
italiani per il periodo da giugno a settembre, ma il vero boom
lo registrano Atene (+83%) e Santorini (+56%) seguite da Palma
di Maiorca (+40%), Londra (+37%) e New York (+30%). Emerge da
uno studio di eDreams, che ha analizzato i dati sulle
prenotazioni effettuate tramite il sito e la app.   
				   Rispetto allo scorso 2016, gli italiani in viaggio nei mesi
da giugno a settembre quest'anno fanno registrare un incremento
del 39%. Tra le dieci mete più prenotate, troviamo alcune new
entry rispetto all'anno passato: Lampedusa, che risale la
classifica dal 15/o all'8/o posto, Lamezia Terme, dall'11/o al
9/o e Brindisi, da 14/o al 10/o, surclassando così Mikonos,
Trapani e Amsterdam, preferite lo scorso anno. 
   Nella top 5 delle destinazioni a lungo raggio più gettonate
si piazzano, invece: la già citata New York, L'Avana, Los
Angeles, Bangkok e Miami.   
				          