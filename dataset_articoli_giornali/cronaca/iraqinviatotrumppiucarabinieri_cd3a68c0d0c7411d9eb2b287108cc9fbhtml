
            
            (ANSA) - ROMA, 30 MAG - "In Iraq i 110 Carabinieri presenti
nella Coalizione internazionale contro l'Isis hanno contribuito
alla formazione di 85mila operatori di polizia, fornendo loro un
addestramento di altissimo livello. In futuro gli addestratori
italiani dovranno aumentare la loro presenza perché la fase di
stabilizzazione sarà un impegno di lungo periodo ed un successo
duraturo non sarà possibile senza l'impegno dei Carabinieri". Lo
ha detto Brett McGurk, inviato speciale del presidente Usa per
la lotta a Daesh, intervenendo ad un convegno alla Farnesina.   
				          