
            
            (ANSA) - TORINO, 3 GIUGNO - Resta in carcere Valentina
Ventura, la donna di 34 anni ritenuta responsabile della morte
del neonato appena partorito e ritrovato in strada, a Settimo
Torinese, martedì mattina.   
				   Il gip del tribunale di Ivrea chiamato a pronunciarsi non ha
convalidato il fermo perché non sussiste il pericolo di fuga, ma
ha comunque disposto la custodia cautelare in carcere, alle
Vallette, dove l'indagata si trova da giovedì scorso dopo essere
stata dimessa dall'ospedale Sant'Anna.   
				   I funerali, inizialmente previsti per lunedì a Settimo
Torinese, potrebbero invece slittare in attesa che vengano
formalizzate le pratiche per il riconoscimento del bimbo.   
				          