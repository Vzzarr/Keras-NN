
            
            (ANSA) - NAPOLI, 1 GIU - Un invito a comparire per rendere
interrogatorio è stato emesso dalla Dda di Napoli nei confronti
del deputato di Forza Italia Luigi Cesaro nell'ambito
dell'inchiesta sulla gestione degli appalti nel comune di
Sant'Antimo (Napoli). A quanto si è appreso il parlamentare è
indagato per minacce a pubblico ufficiale, reato aggravato
dall'articolo 7 per le modalità mafiose, in relazione a presunte
pressioni che avrebbe esercitato nei confronti di una
funzionaria del Comune di Sant'Antimo per la realizzazione di
opere da parte di imprese di cui sono titolari i fratelli, già
destinatari di un'ordinanza cautelare nei giorni scorsi.   
				          