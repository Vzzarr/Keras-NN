C'è un luogo, sospeso nello spazio e nel tempo, in cui preistoria e futuro si incontrano: è Apricena, comune di 13.000 anime situato tra il Tavoliere delle Puglie e il Gargano, uno di quei luoghi incontaminati che sembrano rimasti ancorati ad un passato lontano, come testimoniano fossili e tracce di Paleolitico e Neolitico. Qui la tradizione rivive anche nelle ricette contadine e nella festa patronale della Madonna dell'Incoronata.