
            
            (ANSA) - FERMO, 4 GIU - Un paracadutista di Bari è morto nei
pressi dell'aviosuperficie di San Tommaso alle Paludi a Fermo.   
				Roberto Pezzuto - questo il nome della vittima -, 55 anni, era
un esperto di volo, un istruttore secondo le prime informazioni.   
				Dopo il lancio, ci sono stati problemi al paracadute che non si
sarebbe aperto: Pezzuto è precipitato al suolo nell'area del
nuovo depuratore di San Marco alle Paludi, poco distante in
linea d'aria dall'aviosuperficie. Sul luogo la polizia, i vigili
del fuoco, il 118. Un'eliambulanza si è levata in volo dall'
ospedale di Torrette ad Ancona, ma poi l'operazione è stata
annullata dato che l'uomo era già deceduto.   
				          