
            
            (ANSA) - CAGLIARI, 31 MAG - Il presidente della Regione
Sardegna Francesco Pigliaru ha deciso di assegnare l'interim
dell'assessorato dei Lavori Pubblici al titolare della
Programmazione Raffaele Paci, dopo le dimissioni di Paolo
Maninchedda. L'interim, affidato a Paci in qualità di
vicepresidente della Giunta, "si prolungherà - fa sapere viale
Trento - per il tempo necessario a dare seguito al confronto con
il Partito dei Sardi e la coalizione per confermare il buon
lavoro fatto finora e proseguire l'esperienza di governo
intrapresa insieme". Il decreto di nomina sarà firmato domani.   
				          