
            
            (ANSA) - GENOVA, 15 LUG - È tornata in mare questa mattina
Mirella, l'esemplare di tartaruga marina della specie Caretta
caretta curata dallo scorso 29 maggio presso l'Acquario di
Genova. Il rilascio è avvenuto al largo del monte di Portofino
nell'Area Marina Protetta alla presenza dello staff dell'
Acquario di Genova, del personale della Capitaneria di Porto,
guidato dal comandante Pettorino e di circa 120 persone.   
				L'escursione di rilascio ha l'obiettivo di sensibilizzare ed
educare il pubblico alla conservazione, alla gestione e all'uso
responsabile degli ambienti acquatici attraverso la conoscenza e
l'approfondimento delle specie animali e dei loro habitat hanno
spiegato gli studiosi dell'Acquario. Il ricavato dell'
iniziativa verrà devoluto alla Fondazione Acquario di Genova
Onlus per i progetti di salvaguardia e conservazione di
tartarughe e testuggini, tra cui il progetto della tartaruga
palustre endemica della Liguria Emys orbicularis ingauna e l'
attività di pronto soccorso Caretta caretta.   
				          