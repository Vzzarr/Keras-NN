
            
            (ANSA) - TRIESTE, 17 LUG - La nave scuola "Palinuro" della
Marina Militare è da oggi a Trieste dove resterà fino a giovedì
20 luglio.   
				   Con la sosta a Trieste gli allievi del secondo corso della
Scuola Navale "Morosini" concludono la loro esperienza a bordo
della goletta della Marina Militare che continuerà la sua
navigazione verso il porto di Polignano, dove arriverà il 24
luglio, per poi raggiungere il porto di Brindisi il 25 luglio
dove s'imbarcheranno gli allievi della Scuola Sottufficiali
della Marina Militare di Taranto "Bezzi".   
				   Durante la sosta a Trieste, sarà possibile visitare la nave
nelle giornate del 18 luglio e 19 luglio.   
				          