
            
            (ANSA) - VICENZA, 15 LUG - Un 37enne residente nel bassanese
(Vicenza), accusato di aver abusato sessualmente per oltre sei
anni della figlia, ora quindicenne, è stato arrestato oggi dai
carabinieri. L'incubo per la ragazzina sarebbe iniziato quando
aveva appena 7 anni, e sarebbe andato avanti fino alla fine del
2015. Solamente nel maggio dello scorso anno, a scuola, al
termine di una lezione in classe sulla violenza di genere ed in
particolare sugli abusi sessuali compiuti dai genitori nei
confronti dei figli, un'insegnante ha notato la ragazzina molto
turbata. Una volta messa a suo agio, la minore ha iniziato a
raccontare all'insegnante a cos'era costretta dal genitore, che
da tempo si era separato dalla madre dell'adolescente. Secondo
quanto emerso, in occasione delle visite della minorenne nella
nuova casa del padre, nei fine settimana, l'uomo approfittava
dell'assenza della sua nuova compagna per abusare ancora della
figlia.   
				          