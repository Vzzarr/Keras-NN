
            
            (ANSA) - PALERMO, 15 LUG - Un gruppo di una trentina di
minori migranti è stato inviato dal prefetto di Messina in un ex
hotel a Castell'Umberto (Me) scatenando le proteste di parte
degli abitanti che hanno bloccato le vie d'accesso e del sindaco
Vincenzo Lionetto Civa che ha bloccato l'allaccio dell'energia
con un gruppo elettrogeno e quindi nella struttura non vi è
energia elettrica.   
				  Il sindaco sulla sua pagina Facebook scrive: "In una struttura
dichiarata da mesi inagibile, senza luce,con acqua fornita dal
Comune di Castell'Umberto con morosità dal 2012 (regolarmente
attivati da tempo tutti i procedimenti amministrativi di
recupero) hanno provato a far entrare un gruppo elettrogeno....i
cittadini hanno bloccato le vie di accesso....garantiti ingresso
mezzi di pronto intervento".   
				          