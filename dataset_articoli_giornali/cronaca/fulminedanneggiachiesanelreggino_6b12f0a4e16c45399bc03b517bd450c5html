
            
            (ANSA) - CAULONIA SUPERIORE (REGGIO CALABRIA), 16 LUG - Un
fulmine ha colpito stamani il lucernario della chiesa madre
della frazione superiore di Caulonia lesionando la sezione
verticale.   
				   Lo stesso fulmine ha anche innescato un incendio che ha
interessato il sottotetto della chiesa. Sul posto sono
intervenuti i vigili del fuoco di Siderno che hanno provveduto a
spegnere le fiamme ed a mettere in sicurezza la parte
danneggiata.   
				          