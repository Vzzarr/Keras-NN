
            
            (ANSA) - ROMA, 2 GIU - "La Conferenza dei vescovi cattolici
degli Stati Uniti (Usccb), insieme a Papa Francesco e all'intera
Chiesa Cattolica, ha costantemente sostenuto l'accordo di Parigi
come un importante meccanismo internazionale per promuovere la
tutela ambientale e incoraggiare la mitigazione del cambiamento
climatico. La decisione del presidente di non onorare l'impegno
degli Stati Uniti per l'accordo di Parigi è profondamente
preoccupante". Così i presuli americani, in una dichiarazione
del vescovo di Las Cruces mons. Oscar Cantù, presidente del
Comitato per la giustizia internazionale e la pace, dopo
l'annuncio del presidente Trump sul ritiro dall'accordo di
Parigi sul clima. La decisione di Trump "danneggerà la gente
degli Stati Uniti e del mondo - afferma -, in particolare le
comunità più povere e vulnerabili. La speranza è che "il
presidente proponga concreti modi per affrontare il cambiamento
climatico e promuovere la tutela ambientale".   
				          