Una decina di persone sono state soccorse dal 118 in uno stabilimento su lungomare Amerigo Vespucci a Ostia. Secondo quanto si è appreso da fonti sanitarie, c'è stata una tromba d'aria e sono rimaste ferite lievemente da sdraio e ombrelloni volati via per il forte vento.  Sul posto un'automedica e quattro ambulanze. In quattro sono stati portati in codice verde all'ospedale Grassi di Ostia, gli altri medicati sul posto.   