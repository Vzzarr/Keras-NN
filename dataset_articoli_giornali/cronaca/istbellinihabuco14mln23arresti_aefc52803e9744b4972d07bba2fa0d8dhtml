
            
            (ANSA) - CATANIA, 30 MAG - Ventitre persone sono state
arrestate dalla Guardia di finanza a conclusione di un'indagine
sull'Istituto superiore di studi musicali 'Vincenzo Bellini' di
Catania che ha portato alla scoperta di un 'buco' di bilancio di
14 milioni di euro. Gli indagati sono funzionari e dipendenti
della scuola e persone giuridiche esterne all'ente pubblico.   
				   Il Gip ha emesso un'ordinanza di custodia cautelare in
carcere per sei degli indagati e 17 arresti domiciliari, e anche
disposto il sequestro preventivo equivalente di beni per 14
milioni di euro. I reati contestati, a vario titolo, sono
peculato continuato, ricettazione, riciclaggio e associazione a
delinquere finalizzata al riciclaggio connessi alla illecita
distrazione e depauperamento di risorse finanziarie
dell'Istituto pubblico catanese.   
				          