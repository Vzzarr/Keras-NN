
            
            (ANSA) - TORINO, 15 LUG - Un aliante è precipitato sulle
montagne tra Italia e Francia, il pilota - che secondo le prime
informazioni raccolte è un britannico - è morto.   
				   Il corpo e il resti del velivolo sono stati trovati oggi dai
militari del soccorso alpino della Guardia di Finanza di
Bardonecchia (Torino), nella zona di Val-de-Pres, poco prima del
confine italiano.   
				    L'aliante era decollato ieri dal piccolo aeroporto francese
di Serre La Batie e aveva fatto perdere le sue tracce. In serata
erano scattate le ricerche condotte dal soccorso alpino della
Guardia di Finanza di Bardonecchia, insieme agli elicotteristi
dell'Esercito con base a Venaria e alle Gendarmerie francese. Le
cause dell'incidente sono ancora da accertare.   
				          