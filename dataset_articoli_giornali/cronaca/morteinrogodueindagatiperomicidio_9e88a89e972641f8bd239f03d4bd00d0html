
            
            (ANSA) - ROMA, 29 MAG - Ci sono due indagati per il rogo
del camper in cui sono morte tre sorelle il 10 maggio scorso nel
parcheggio di un centro commerciale a Centocelle, quartiere di
Roma.  Si tratta di due uomini, anche loro di origine rom come
le vittime, da oggi iscritti nel registro degli indagati con
l'accusa di omicidio plurimo, tentato omicidio e porto di
oggetti incendiari. La pista seguita da inquirenti ed
investigatori è quella di una vendetta. Sono stati identificati
grazie ad alcune testimonianze e le immagini delle telecamere di
sicurezza.   
				          