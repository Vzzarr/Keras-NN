
            
            (ANSA) - REGGIO EMILIA, 16 LUG - Sono in corso le ricerche di
un ragazzo di 14 anni che risulta disperso da ieri a Luzzara,
nel Reggiano. Il timore è che possa essere finito in un canale
irriguo visto che la sua bici è stata trovata accanto all'acqua
in strada Villa Superiore. Rinvenute anche le sue ciabatte a
circa 800 metri di distanza.   
				   I vigili del fuoco stanno dragando il canale con l'unità dei
sommozzatori. Le ricerche del ragazzo sono estese anche nel
vicino comune mantovano di Suzzara. Sul posto anche i
carabinieri. 
   Da quanto si apprende, il giovane, di origine straniera, era
uscito di casa in bici nel tardo pomeriggio di ieri senza fare
più ritorno.   
				          