
            
            (ANSA-AP) - ATENE, 29 MAG - L'ex premier greco Konstantinos
Mitsotakis è morto a 98 anni. Lo ha reso noto la sua famiglia
attraverso una breve nota in cui spiega che Mitsotakis si è
spento "circondato dalle persone che amava e da quelle che lo
amavano". Nato il 18 ottobre 1918, Mitsotakis è stato un
fervente politico per circa 60 anni. Ha guidato il partito
conservatore Nea Dimokratia dal 1984 al 1993 ed è stato primo
ministro dal 1990 al 1993. Ha guidato anche il ministero delle
Finanze e quello degli Esteri. E' il padre dell'attuale leader
di Nea Dimokratia, Kyriakos Mitsotakis, che guida l'opposizione.   
				Sua figlia maggiore, Dora Bakoyannis, è stata stata la prima
donna sindaco di Atene, oltre ad aver ricoperto l'incarico di
ministro della Cultura e poi degli Esteri. (ANSA).   
				          