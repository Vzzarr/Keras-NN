
            
            (ANSA) - ANCONA, 29 MAG - E' morto per un'encefalite,
un'infiammazione dell'encefalo, il piccolo Francesco, il bambino
di 7 anni deceduto il 27 maggio nell'Ospedale 'Salesi' di Ancona
dopo essere stato curato a casa per un'otite bilaterale solo con
preparati omeopatici. Queste le prime indiscrezioni
sull'autopsia conclusasi poco fa ad Ancona. Il medico legale, il
dottor Mauro Pesaresi, attende di conoscere l'esito degli esami
istologici e il dettaglio dei preparati omeopatici somministrati
al bimbo per stabilire le cause dell'infezione.   
				          