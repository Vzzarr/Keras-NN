
            
            (ANSA) - BRESCIA, 17 LUG - Confermato l'ergastolo per Massimo
Bossetti per l'omicidio di Yara Gambirasio. Lo hanno deciso i
giudici della Corte d'assise d'appello di Brescia dopo oltre 15
ore di Camera di consiglio. La moglie di Bossetti, Marita Comi,
non è riuscita a trattenere le lacrime dopo la conferma della
condanna all'ergastolo. La donna era in aula con gli avvocati e
la madre dell'imputato. 
   Lo stesso Bossetti dopo la lettura della sentenza "ha pianto"
nella gabbia degli imputati. Lo ha riferito uno dei suoi
avvocati, Claudio Salvagni, che ha aggiunto: "Questa sera si è
assistito alla sconfitta del diritto".   
				          