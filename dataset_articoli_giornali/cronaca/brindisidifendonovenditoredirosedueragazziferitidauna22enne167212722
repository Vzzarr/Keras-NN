


BRINDISI - I carabinieri della compagnia di San Vito dei Normanni hanno arrestato Sharon Doria, nata a Brindisi nel 1995, ritenuta responsabile di tentato omicidio e lesioni personali aggravate. La 22enne è accusata di un'aggressione ai danni di due ragazzi, avvenuta all'interno di una discoteca di Torre Santa Sabina.

La ragazza ha buttato a terra un mazzo di rose appoggiato su un tavolo da un venditore ambulante di origini africane. Il gesto è stato notato da due ragazzi di 22 e 33 anni di Carovigno, che l'hanno invitata a raccoglierle e a scusarsi con il migrante.

La 22enne, spalleggiata dalle sue amiche, ha estratto un coltello dalla borsetta agitandolo minacciosamente. Uno dei due ragazzi, a quel punto, ha raccolto le rose da terra ma la ragazza innervosita ha lanciato una bottiglia di birra colpendolo al volto uno dei due e ha sferrato una coltellata al torace dell'altro. I due ragazzi hanno cercato di allertare la security del locale per chiedere l'intervento dei carabinieri.

Sharon Doria è stata bloccata dal personale della discoteca e dai carabinieri che l'hanno accompagnata in caserma. I due feriti, entrambe di Carovigno, hanno riportato ferite lievi, guaribili in 10-15 giorni. La 22enne è agli arresti domiciliari.

 






