
            
            (ANSA) - VERONA, 3 GIU - E' ricoverata in terapia intensiva la
bambina (e non un bambino come si era appreso in un primo tempo)
che ha rischiato di annegare in un parco termale a Colà di
Lazise (Verona). In una nota l'Azienda Ospedaliera Universitaria
Integrata di Verona ha precisato che la prognosi è riservata. La
piccola paziente - 6 anni, italiana - è stata subito presa in
cura dai medici, ma non si sa ancora quanto tempo è rimasta
sotto l'acqua.   
				          