
            
            (ANSA) - CASTELL'UMBERTO (MESSINA),  16 LUG - "Con gli altri
sindaci dei Nebrodi  che parteciperanno oggi alla riunione 
nell'aula consiliare di Castell'Umberto cercheremo di trovare
soluzioni e proporre un documento unitario da presentare al
Prefetto. I migranti devono essere spostati al più presto". Lo
dice il sindaco di Castell'Umberto Vincenzo Lionetto Civa che
ieri insieme ad alcuni cittadini ha inscenato una protesta
davanti all'albergo 'Canguro' di Sinagra dove si trovano 50
migranti. Il sindaco ha spiegato che la protesta è nata perchè
secondo lui la Prefettura doveva informare i comuni sull'arrivo
dei migranti. La situazione nell' ex hotel dove si trovano i
migranti a Sinagra (Me) è tranquilla non è in atto alcuna
protesta", afferma il capo di Gabinetto della Prefettura di
Messina Caterina Minutoli. "Non sappiamo ancora se e quando -
prosegue il funzionario - saranno spostati i migranti, al
momento non vediamo l'esigenza di questa scelta. Ascolteremo
cosa i sindaci avranno da comunicarci dopo la riunione".   
				          