
            
            (ANSA) - CORIGLIANO D'OTRANTO (LECCE), 1 GIU - Un venditore
ambulante marocchino di 45 anni, Jaoui Charki, è stato arrestato
oggi a Corigliano d'Otranto (Lecce) da carabinieri che hanno
eseguito un ordine di custodia cautelare in carcere emesso dal
gip del Tribunale di Lecce con l'accusa di maltrattamenti in
famiglia e violenza sessuale aggravata ai danni della moglie in
stato di gravidanza. 
   Le indagini dei militari sono state avviate la fine dello
scorso marzo dopo che la malcapitata, in stato interessante, era
riuscita a fuggire dal tetto coniugale; rifugiatasi in una casa
protetta ha denunciato ai militari di essere stata costretta dal
marito, sotto la minaccia di armi, e anche davanti alla presenza
dei figli minori - costretti a vivere in un clima di terrore - a
subire rapporti sessuali completi.   
				   Charki al termine delle formalità di rito, è stato chiuso nel
carcere di Lecce.   
				          