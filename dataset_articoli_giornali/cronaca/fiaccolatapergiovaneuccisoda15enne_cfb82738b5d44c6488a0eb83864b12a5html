
            
            (ANSA) - VIBO VALENTIA, 31 MAG - Una fiaccolata si
svolgerà stasera alle 21 a Mileto per ricordare Francesco
Prestia Lamberti, il ragazzo ucciso da un quindicenne nella
tarda serata di lunedì scorso. L'iniziativa è stata promossa dai
parroci del paese del vibonese. L'idea era stata lanciata ieri
su Facebook. Intanto la Procura della Repubblica di Vibo
Valentia non ha adottato alcun provvedimento nei confronti del
19enne che si è presentato ieri sera ai carabinieri per rendere
dichiarazioni spontanee in merito all'omicidio. Secondo quanto
filtrato dal riserbo imposto sulla vicenda, si tratterebbe del
ragazzo che ha accompagnato in auto sul luogo del delitto la
vittima ed il suo assassino. Ai magistrati avrebbe
sostanzialmente confermato la versione fornita dal minorenne. La
vicenda, comunque, presenta ancora alcuni lati da chiarire. Il
racconto del minorenne non ha convinto del tutto gli inquirenti.   
				La vittima, ad esempio, sarebbe stata trovata con le mani in
tasca, circostanza che escluderebbe una colluttazione.   
				          