
            
            (ANSA) - FOGGIA, 3 GIU - Un cittadino del Gambia, ospite del
Cara di Borgo Mezzanone, è stato sottoposto a fermo di polizia
perchè ritenuto responsabile di aver aggredito e usato violenza
nei confronti di una signora di 70 anni residente a borgo
Mezzanone. L'uomo, che è stato fermato dagli agenti della
squadra mobile della questura di Foggia, dovrà rispondere di
violenza sessuale e rapina. Il 23 maggio scorso, lo straniero,
secondo le accuse, si sarebbe avvicinato alla donna e dopo
averle strappato alcuni oggetti personali, si era denudato. Le
grida di aiuto della donna avevano fatto intervenire alcuni
residenti facendo fuggire lo straniero. La donna era stata poi
trasportata al pronto soccorso degli Ospedali Riuniti di Foggia
dove le erano state riscontrate ferite e contusioni giudicate
guaribili in 25 giorni. Dopo l'aggressione i residenti della
borgata avevano protestato per tutta la notte posizionando
bidoni della spazzatura sulle carreggiate dell'unica via di
accesso, impedendo la circolazione anche a mezzi pubblici.   
				          