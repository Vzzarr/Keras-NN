
            
            (ANSA) - CAGLIARI, 16 LUG - Un Canadair ed un elicottero
dell'antincendio regionale sono entrati in azione questa mattina
per spegnere le fiamme che si sono riaccese ad Alà dei Sardi. Il
fuoco è stato domato in breve tempo. Squadre al lavoro anche
nell'area quartese di Molentargius per un incendio di piccole
proporzioni. La Protezione Civile ha diramato un bollettino con
rischio "arancione" in diverse aree della Sardegna.   
				          