
            
            (ANSA) - ROMA, 31 MAG - Su ANSA.it, il portale della prima
agenzia di informazione multimediale in Italia, da domani, primo
giugno, sarà online il canale "Legalità & Scuola" che nasce
grazie ad una partnership tra il Miur, il Dipartimento per le
Pari Opportunità e l'ANSA. La nuova iniziativa sarà presentata
domani una scuola di Ostia, presenti la ministra dell'istruzione
Fedeli, il presidente dell'Anticorruzione Cantone e il direttore
dell'ANSA Contu. Al canale partecipano soggetti istituzionali,
firmatari di protocolli per la realizzazione del concept: Csm,
Autorità anticorruzione, Consiglio di Stato, Anm e Direzione
nazionale antimafia. Legalità & Scuola prevede in home page un
"Primopiano" con le maggiori notizie di attualità su legalità e
scuola, e contiene una serie di rubriche che saranno
quotidianamente rinnovate. Gli studenti hanno già iniziato a
lavorare a progetti sulla legalità, l'educazione alla parità di
genere, lo studio del bullismo. I risultati verranno pubblicati
sul canale.   
				          