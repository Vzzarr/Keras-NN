
            
            (ANSA) - MODENA, 1 GIU - Dopo aver saputo dell'attacco
terroristico a Stoccolma del 7 aprile aveva festeggiato e
inneggiato alla strage. La reazione è stata di un marocchino di
32 anni, dimesso il 29 maggio dal carcere di Modena per fine
pena e oggi, in esecuzione del provvedimento di espulsione
immediatamente emesso dal prefetto della città emiliana,
accompagnato alla frontiera aerea di Bologna.   
				   Dal 10 aprile il nordafricano era controllato dal nucleo
investigativo centrale del dipartimento dell'Amministrazione
penitenziaria per rischio proselitismo e radicalizzazione
islamica.   
				          