
            
            (ANSA) - ROMA, 29 MAG - Un'auto ha travolto 5 pedoni stasera a
Roma. E' accaduto in via dei Colli Portuensi. I 5 feriti sono
stati trasportati in ospedale dal 118 di Roma. Secondo quanto si
è appreso, il più grave è un ragazzo di circa 30 anni rimasto
incastrato sotto le ruote della macchina. Trasportata in
ospedale in codice rosso anche una donna con vari traumi alla
schiena. Gli altri tre sembrerebbero meno gravi. Sul posto
polizia e polizia locale per i rilievi. Alla guida della Smart
c'era una donna. Non si esclude che possa aver avuto un malore.   
				          