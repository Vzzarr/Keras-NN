
            
            (ANSA) - CITTA' DEL VATICANO, 28 MAG - Il Papa prega, nel
Regina Coeli, per le vittime in Egitto: "Desidero esprimere
nuovamente la mia vicinanza al caro fratello papa Tawadros II e
a tutta la nazione egiziana, che due giorni fa ha subito un
altro atto di feroce violenza. Le vittime, tra cui anche
bambini, sono fedeli che si recavano a un santuario a pregare, e
sono stati uccisi dopo che si erano rifiutati di rinnegare la
loro fede cristiana. Il Signore accolga nella sua pace questi
coraggiosi testimoni, e converta i cuori dei terroristi". Dopo
il pensiero ai cristiani copti in Egitto, "preghiamo anche per
le vittime dell'orribile attentato di lunedì scorso a
Manchester, dove tante giovani vite sono state crudelmente
spezzate. Sono vicino ai familiari e a quanti ne piangono la
scomparsa" ha detto il Papa.   
				          