
            
            (ANSA)- MILANO, 31 MAG - Tredici appartamenti tra Barlassina
(Monza) e Cornaredo (Milano), e vari conti correnti su cui sono
depositate ingenti somme di denaro non ancora quantificati con
precisione, sono stati sequestrati dalla Direzione investigativa
antimafia (Dia) a un imprenditore di 57 anni, su provvedimento
emesso dal Tribunale di Milano. L'uomo è residente in provincia
del capoluogo lombardo ed è appartenente alla famiglia calabrese
dei Mangeruco: ha trascorsi giudiziari per estorsione,
favoreggiamento personale e lesioni.   
				   Le indagini della Dia sull'intero patrimonio
dell'imprenditore e del suo nucleo familiare hanno rilevato una
netta sproporzione tra i redditi dichiarati e gli investimenti
effettuati.   
				          