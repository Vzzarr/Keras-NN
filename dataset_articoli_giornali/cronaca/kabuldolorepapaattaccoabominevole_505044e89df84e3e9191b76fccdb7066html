
            
            (ANSA) - ROMA, 31 MAG - "Avendo appreso con tristezza
dell'abominevole attacco a Kabul e dei molti morti e gravemente
feriti, Papa Francesco esprime le sue sentite condoglianze a
tutti i colpiti da questo brutale atto di violenza". E' quanto
si legge in un messaggio di cordoglio inviato a nome del Papa
dal cardinale segretario di Stato Pietro Parolin
all'Ambasciatore dell'Afghanistan in Italia dopo l'attentato di
oggi a Kabul. Il Papa "raccomanda le anime dei defunti alla
misericordia dell'Onnipotente e assicura al popolo afghano le
sue incessanti preghiere per la pace".   
				          