
            
            (ANSA) - TORINO, 30 MAGGIO - Svolta nelle indagini della
procura di Ivrea sulla tragedia del rally Città di Torino che
sabato scorso è costato la vita a un bimbo di sei anni. Questa
mattina il pubblico ministero Ruggero Mauro Crupi ha iscritto
nel registro degli indagati nove persone. Tutte a vario titolo
indagate per omicidio colposo. Gli indagati sono cinque
organizzatori del rally, il pilota della Skoda uscita di strada,
il navigatore, il papà e la mamma del bimbo deceduto. Domani
sarà dato l'incarico per l'autopsia sul piccolo Aldo, deceduto a
seguito dell'incidente.   
				          