
            
            (ANSA) - CAGLI (PESARO URBINO), 28 MAG - Perquisizione nella
notte a casa del dottor Massimiliano Mecozzi, a Fano:
sequestrati farmaci, telefoni, computer e ricettari. Gli è stata
notificata l'informazione di garanzia per omicidio colposo per
la morte del piccolo Francesco, di 7 anni, deceduto all'ospedale
Salesi di Ancona per un'otite tratta solo con farmaci
omeopatici. Indagati anche i genitori del bambino: non sono
stati perquisiti, ma i carabinieri del nucleo investigativo di
Pesaro hanno prelevato nella loro casa a Cagli farmaci e
telefoni, notificando loro l'informazione di garanzia. Domani
verrà eseguita l'autopsia sul corpo del piccolo, a cui sono
stati prelevati degli organi che hanno salvato altri tre bimbi.   
				L'indagine è condotta dalla Procura di Urbino.   
				          