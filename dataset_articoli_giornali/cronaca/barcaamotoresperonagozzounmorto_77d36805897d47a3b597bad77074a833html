
            
            (ANSA) - GENOVA, 27 MAG - Una barca a motore di cinque metri
ha speronato un gozzo di pescatori, causando la mote di uno di
loro. E' avvenuto nel pomeriggio al largo di Riva Trigoso
(Genova), davanti a Punta Manara. La vittima si chiamava Walter
Radaelli, 47 anni, di Lavagna. Era in compagnia di un altro
pescatore che è riuscito a salvarsi. Sull'altro natante si
trovavano tre persone. Sul caso sta indagando la Capitaneria di
porto. le due imbarcazioni sono state trasportate nel porto di
Lavagna. La salma è stata messa a disposizione dell'autorità
giudiziaria e nei prossimi giorni il medico legale Marco Salvi
eseguirà l'autopsia. Il guidatore della barca a motore, che è
stato interrogato, rischia di essere denunciato per omicidio
colposo.   
				          