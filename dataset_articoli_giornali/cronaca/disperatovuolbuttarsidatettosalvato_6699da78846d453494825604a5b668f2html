
            
            (ANSA)-VERONA,2 GIU - I carabinieri salvano la vita a un uomo
che aveva deciso di farla finita. Sono le 11.30 quando una
pattuglia dei carabinieri di San Martino Buon Albergo viene
fermata da un cittadino il quale, con fare concitato, indica ai
militari un uomo che, salito sul tetto di un'abitazione di 4
piani, minaccia di buttarsi giù. L'uomo è sdraiato sul tetto e
sta per lasciarsi cadere. I carabinieri, aiutati da una donna
che abita nella stessa palazzina, salgono di corsa le scale ed
attraverso un abbaino giungono a loro volta sul tetto. Qui
trovano l'uomo, un 50enne, in preda alla disperazione perché ha
perso una forte somma di denaro alle slot machine ed è deciso a
uccidersi. I due militari tentano di abbozzare una trattativa e
di ricondurlo alla ragione, ma l'uomo inizia a lasciarsi andare,
scivolando pericolosamente. A quel punto i militari, mettendo a
repentaglio la loro stessa incolumità, lo afferrano e, con molta
fatica, a tirarlo nuovamente verso di loro per poi affidarlo ai
sanitari che lo ricoverano in psichiatria.   
				          