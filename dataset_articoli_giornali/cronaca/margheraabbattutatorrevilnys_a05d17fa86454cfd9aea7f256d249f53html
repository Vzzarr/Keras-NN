
            
            (ANSA) - VENEZIA, 16 LUG - Si sono concluse alle 16.38 le
operazioni per l'abbattimento della torre Cv22 nell'ex
stabilimento della Vilnys, a Porto Marghera, ad opera del terzo
Reggimento Genio Guastatori di Udine dell'Esercito. La
demolizione si è conclusa nei modi e nei tempo previsti senza
alcun problema. L'intervento dell'Esercito per l'abbattimento
della torre, una struttura metallica alta circa 150 metri, era
stato chiesto dalla Prefettura di Venezia dopo che giovedì
scorso le operazioni previste per la demolizione, a opera di una
ditta privata specializzata, non erano andate a buon fine.   
				L'operazione per arrivare all'abbattimento è cominciata stamane
ed è procedura a varie momenti con la collocazione finale
dell'esplosivo e il via libera da parte delle autorità
aeroportuali per il non sorvolo dell'area al momento delle fasi
conclusive per la caduta della torre. (ANSA).   
				          