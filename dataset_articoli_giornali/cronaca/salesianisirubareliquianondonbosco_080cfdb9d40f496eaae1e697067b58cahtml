
            
            (ANSA) - TORINO, 3 GIU - "Molto addolorati" ma anche "sicuri"
che si possa trafugare una sua reliquia "ma non si possa rubare
don Bosco a noi e ai tanti pellegrini che ogni giorno visitano
questi luoghi". Don Ezio Orsini, rettore della Basilica di
Castelnuovo commenta così il furto della reliquia del santo.   
				"Confidiamo che don Bosco - aggiunge il salesiano - possa
toccare il cuore di chi ha compiuto tale gesto e farlo ritornare
sui suoi passi così come era capace di trasformare la vita dei
giovani che incontrava".   
				          