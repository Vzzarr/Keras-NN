
            
            (ANSA) - ROMA, 31 MAG - "Possiamo annunciare in maniera molto
netta che finalmente a Roma saranno superati i campi rom.   
				Iniziamo chiaramente con due campi, La Barbuta e Monachina". Lo
annuncia la sindaca di Roma Virginia Raggi. "Fermiamo la
mangiatoia che per troppi anni c'è stata sui campi da parte
della criminalità e di mafia capitale anche", dice Raggi. Un
patto di responsabilità tra Rom capofamiglia e Campidoglio. 
Questo prevede il piano per il superamento dei campi Rom
presentato oggi da Virginia Raggi. "Il percorso che si intende
percorrere a Roma poggia su 4 assi: scolarizzazione,
occupazione, salute, abitazione. Sono previste per questo misure
temporanee di sostegno alle persone Rom Sinti e Caminanti in
condizioni di fragilità che accompagnino il processo di
superamento dei campi -ha spiegato- Per ciascuna persona o
famiglia dovrà essere sottoscritto un Patto di Responsabilità
con Roma Capitale da parte del capofamiglia che definisce
diritti e doveri".   
				          