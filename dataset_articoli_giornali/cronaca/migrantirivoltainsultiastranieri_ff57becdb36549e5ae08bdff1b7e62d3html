
            
            (ANSA) - MILANO, 15 LUG - "Bla bla bla. Tu hai parlato di
quello che succede qua, io ti spacco la faccia. Chi ti credi di
essere?". È una delle minacce, registrate in audio, pronunciate 
dal responsabile della società Medica srl nei confronti di uno
dei 32 profughi gestiti all'interno di uno stesso stabile a
Serle, in provincia di Brescia. Un caso di mala accoglienza
riportato dal Giornale di Brescia. 
   "Tu sei un bastardo", si sente dire nell'audio con lo
straniero che prova a giustificarsi: "ho solo parlato". "Tu non
devi parlare. Adesso prendi le tue cose e te ne vai", la replica
del responsabile della società Medica S.r.l, creata un anno fa
per gestire l'accoglienza di richiedenti asilo.   
				          