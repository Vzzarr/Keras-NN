
            
            (ANSA) - LUCCA, 29 MAG - E' stato condannato a 30 anni di
reclusione, con rito abbreviato, Pasquale Russo, 47 anni, che il
2 agosto a Lucca scorso cosparse di benzina, appiccando poi
fuoco, Vania Vannucchi, 46 anni, la sua ex, morta poi in
ospedale per le gravissime ustioni. La sentenza è stata emessa
oggi dal gup di Lucca Antonia Aracri. Il pubblico ministero
Piero Capizzoto aveva chiesto che fosse condannato
all'ergastolo: non e' escluso che la procura non intenda
ricorrere in appello. Russo, che venne arrestato poco dopo
l'aggressione, non ha partecipato all'udienza, rimanendo nella
sua cella al carcere di Prato.   
				          