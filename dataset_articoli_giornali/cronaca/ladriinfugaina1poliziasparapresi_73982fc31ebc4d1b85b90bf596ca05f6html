
            
            (ANSA) - MONTE SAN SAVINO (AREZZO), 16 LUG - Dopo il furto in
una gioielleria di Firenze due bosniaci sono stati presi dagli
agenti della Polizia stradale di Battifolle (Arezzo) dopo un
lungo inseguimento a duecento all'ora in A1 durante il quale tre
colpi di pistola sono stati sparati dagli agenti verso gli
pneumatici dell'auto fuggitiva a scopo intimidatorio:
l'inseguimento è proseguito poi a piedi per i campi dove i due
sono stati alla fine bloccati. Uno dei fuggiaschi è stato ferito
di striscio da un proiettile al collo ed ora è piantonato in
ospedale a Arezzo.   
				          