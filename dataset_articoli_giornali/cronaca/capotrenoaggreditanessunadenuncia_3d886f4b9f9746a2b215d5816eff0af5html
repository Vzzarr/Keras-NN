
            
            (ANSA) - SASSARI, 16 LUG - Non ha ancora presentato alcuna
denuncia la capotreno di 55 anni che ieri mattina è stata
vittima di un'aggressione da parte di un gruppo di nigeriani
mentre controllava i biglietti a bordo del treno regionale 26981
che da Porto Torres porta a Sassari. Trenitalia ha ricostruito
quanto accaduto a bordo del convoglio sentendo la stessa
protagonista.   
				   Si è trattato, secondo la ricostruzione, di una aggressione
verbale, un diverbio. La capotreno stava controllando i
biglietti quando ha raggiunto il gruppo di stranieri, circa una
decina di persone, molti dei quali erano senza ticket. Solo
alcuni di loro si sarebbero agitati, iniziando a inveire contro
la donna. In queste fasi concitate, la capotreno sarebbe stata
sfiorata su un braccio o su una gamba, nessun palpeggiamento
quindi, precisa Trenitalia riferendosi alla ricostruzione
fornita ieri dai sindacati.   
				          