
            
            (ANSA) - MILANO, 17 LUG - Sono stati assolti dal Tribunale di
Milano i blogger Gianluca Neri, Selvaggia Lucarelli e Guia
Soncini, che erano accusati di avere rubato segreti e immagini a
personaggi dello spettacolo attraverso presunti accessi abusivi
nei loro account di posta elettronica. L'inchiesta era nata
dalla presunta sottrazione di un set di foto scattate alla festa
per i 32 anni dell'ex fidanzata di George Clooney, Elisabetta
Canalis, nella villa comasca dell'attore. Canalis era parte
civile con Federica Fontana, altra showgirl.   
				          