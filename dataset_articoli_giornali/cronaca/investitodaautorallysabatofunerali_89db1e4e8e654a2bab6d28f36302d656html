
            
            (ANSA) - TORINO, 1 GIU - E' arrivato questa mattina il
nullaosta dalla procura di Ivrea per i funerali del piccolo
Aldo, il bimbo di sei anni che sabato scorso, a Coassolo, è
stato travolto e ucciso da un'auto nel corso del rally 'Città di
Torino'. Il funerale si terrà sabato, alle 15.30, nella chiesa
parrocchiale di San Nicolao, a Coassolo. Il sindaco ha
proclamato il lutto cittadino. L'autopsia, eseguita l'altra
mattina all'ospedale di Cuorgnè, ha confermato che il decesso
del bimbo è avvenuto a causa dei politraumi subiti a seguito
dell'investimento.   
				          