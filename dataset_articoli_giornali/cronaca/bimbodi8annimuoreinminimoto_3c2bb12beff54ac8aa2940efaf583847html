
            
            (ANSA) - TORINO, 28 MAG - E' morto in ospedale a Torino un
bambino di 8 anni per le conseguenze di una caduta da una
minimoto. L'incidente - riferiscono le cronache locali - era
avvenuto tre giorni fa sulla pista di un impianto a Ferriera,
una frazione di Buttigliera Alta (Torino), all'imbocco della
Valle di Susa.   
				   Il piccolo Alessio, di Rubiana, era in procinto di
partecipare a una gara e, secondo quanto è stato ricostruito, è
caduto mentre affrontava una curva. E' stato poi trasportato
all'ospedale infantile Regina Margherita.   
				   Nell'incidente non sono state coinvolte altre persone.   
				          