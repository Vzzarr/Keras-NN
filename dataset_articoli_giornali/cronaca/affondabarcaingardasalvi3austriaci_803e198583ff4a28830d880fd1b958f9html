
            
            (ANSA) - BRESCIA, 28 MAG - Tre ragazzi austriaci tra 25 e i
trent'anni sono rimasti feriti nelle acque del lago di Garda a
Sirmione in seguito all'esplosione del motore della loro barca,
che è affondata. È accaduto nel primo pomeriggio e i giovani
sono stati soccorsi in acqua. Sono spaventati e lievemente
feriti. "L'imbarcazione è esplosa come se fosse scoppiata una
bomba" hanno spiegato i soccorritori. Ancora da capire il motivo
dello scoppio del motore.   
				          