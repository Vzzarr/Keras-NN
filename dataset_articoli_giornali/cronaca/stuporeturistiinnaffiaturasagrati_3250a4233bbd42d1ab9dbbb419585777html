
            
            (ANSA) - FIRENZE, 31 MAG - Tra lo stupore e qualche
nervosismo dei turisti ha preso il via, alle 13 dal sagrato
della basilica di Santa Croce a Firenze, l'operazione
antibivacchi con l'inaffiamento dei gradini, annunciata ieri dal
sindaco Dario Nardella. I turisti, anche invitati da agenti
della polizia municipale, sono stati fatti alzare per consentire
la pulizia anche con sapone del sagrato. Sul posto presente il
sindaco Nardella e una nutrita rappresentanza di giornalisti e
fotografi. La misura è stata adottata per evitare che i turisti
si siedano sui gradini per mangiare. Dopo circa 10 minuti
dall'innaffiatura, i gradini erano comunque già quasi asciutti e
alcuni turisti hanno tentato di sedersi. Ma gli agenti presenti
hanno subito provveduto a farli rialzare.   
				          