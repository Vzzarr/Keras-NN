
            
            (ANSA) - SIRACUSA, 30 MAG - Una tredicenne scomparsa ieri
sera a Siracusa è stata ritrovata stamattina a Paternò, nel
Catanese. Sta bene, come conferma la Polizia di Stato. La
ragazzina era andata in piscina e non era più tornata a casa.   
				Sulle circostanze indaga la Procura di Siracusa, che ipotizza
che la tredicenne si sia allontanata volontariamente. La ragazza
frequenta la terza media. Già ieri sera erano state sentite le
sue amiche - sia quelle del gruppo del nuoto sincronizzato, che
sono state le ultime a vederla, sia alcune compagne di classe -
ed esaminato il tabulato telefonico. Stamane il ritrovamento.   
				          