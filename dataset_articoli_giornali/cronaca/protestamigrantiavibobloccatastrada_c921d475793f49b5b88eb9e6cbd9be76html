
            
            (ANSA) - VIBO VALENTIA, 30 MAG - Un gruppo di migranti,
ospiti di una struttura di accoglienza, ha occupato stamattina
una delle vie principali di Vibo Marina impedendo, così, il
transito dei veicoli. La manifestazione é stata attuata, secondo
quanto si é appreso, in segno di protesta contro le condizioni
in cui versa il centro in cui sono ospitati i migranti.   
				   Sul posto si sono recati i carabinieri ed i vigili urbani nel
tentativo di convincere i migranti a sospendere la protesta, che
sta provocando notevoli disagi al traffico cittadino.   
				          