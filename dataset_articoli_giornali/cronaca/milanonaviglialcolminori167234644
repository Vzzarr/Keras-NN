


Per aver somministrato alcoolici a ragazzi minorenni il titolare cinese di un bar di corso di Porta Ticinese, zona della movida milanese, è stato multato. La sanzione è arrivata dai carabinieri che ieri hanno effettuato controlli straordinari nella zona della movida, in particolare finalizzati al contrasto al fenomeno del binge drinking.

Sono tre gli esercizi pubblici ispezionati dai militari. Uno dei quali, un bar di corso di Porta Ticinese gestito da un cittadino di nazionalità cinese, è stato appunto sanzionato per la somministrazione di bevande alcoliche a minorenni.






