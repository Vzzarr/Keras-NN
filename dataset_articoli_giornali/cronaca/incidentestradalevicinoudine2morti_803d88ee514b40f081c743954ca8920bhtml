
            
            (ANSA) - TRIESTE, 28 MAG - Due morti e tre feriti in gravi
condizioni è il bilancio di un incidente stradale avvenuto verso
le 14 sulla strada provinciale 95 'Ferrata' nel comune di Varmo
(Udine). E' accaduto in località Ponte di Madrisio. Le vittime e
i feriti, probabilmente tutti stranieri residenti in Friuli,
stavano viaggiando in direzione Portogruaro su una Bmw che
viaggiava a forte velocità ed ha invaso la corsia opposta,
scontrandosi contro una Golf prima di ribaltarsi in mezzo alla
carreggiata e di finire in un terreno ai margini della strada.   
				Non è escluso che la Bmw volesse allontanarsi da un posto di
blocco istituito poco prima. Gli occupanti della Golf hanno
riportato ferite non gravi. Sul posto sono intervenuti il 118 e
i carabinieri di Latisana, che stanno compiendo i rilievi.   
				          