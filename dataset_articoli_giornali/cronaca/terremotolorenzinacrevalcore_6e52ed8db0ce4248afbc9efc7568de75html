
            
            (ANSA) - BOLOGNA, 29 MAG - "Vedere che questa terra non solo
è ripartita ma è andata avanti è un grande segno. Siamo qui per
imparare e prendere gli esempi migliori". Così la Ministra della
Salute Beatrice Lorenzin, durante l'incontro con cittadini e
operatori di oggi pomeriggio alla Casa della Salute delle Terre
d'acqua a Crevalcore. All'incontro hanno partecipato Stefano
Bonaccini, Presidente della Regione Emilia-Romagna, Palma Costi,
Assessore alle attività produttive e ricostruzione post-sisma
della Regione, Sergio Venturi, Assessore alle Politiche per la
salute della Regione, Luca Rizzo Nervo, Presidente della
Conferenza Territoriale Sociale e Sanitaria metropolitana di
Bologna, Claudio Broglia, Sindaco di Crevalcore, Chiara
Gibertoni, Direttore Generale dell'Azienda USL di Bologna.   
				    "Siamo molto grati alla Ministra per la sua visita alla Casa
della salute delle Terre d'acqua, che consideriamo una delle
nostre migliori esperienze territoriali" ha detto Chiara
Gibertoni.   
				          