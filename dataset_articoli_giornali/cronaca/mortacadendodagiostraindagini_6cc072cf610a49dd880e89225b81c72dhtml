
            
            (ANSA) - SAN BENEDETTO DEL TRONTO (ASCOLI PICENO), 15 LUG - È
completamente deserto questa mattina il luna park di San
Benedetto del Tronto dove ieri sera è morta una giovane mamma di
27 anni, Francesca Galazzo, precipitata da uno dei giochi, lo
'Sling Shop', dove era salita con un'amica. Si tratta di una
'capsula gravitazionale' dove possono entrare due persone. Per
cause che dovranno essere chiarite dalle indagini, svolte dalla
polizia e coordinate dal pm Mara Flaiani, la giovane si è
sganciata dalle cinture di sicurezza ed è precipitata al suolo
da una ventina di metri. La struttura è stata posta sotto
sequestro. Francesca lascia un bambino.   
				          