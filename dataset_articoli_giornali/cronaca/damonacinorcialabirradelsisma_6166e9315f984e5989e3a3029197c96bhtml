
            
            (ANSA) - NORCIA (PERUGIA), 3 GIU - Si chiama "I love Nursia"
ed è la birra del terremoto quella prodotta dai monaci
benedettini di Norcia ora in vendita a San Benedetto in Monte.   
				Una località sulla montagna che domina la città di San Benedetto
dove i monaci vivono dai giorni successivi al 24 agosto scorso,
giorno delle prime scosse.   
				   Ai piedi della collina dove è in costruzione il nuovo
monastero e la futura abbazia, i religiosi hanno posizionato un
container dove si possono acquistare, solo il sabato mattina, le
bottiglie, che hanno anche un'etichetta particolare. "Si
riemerge con la città-Birra stagionata durante i sei mesi di
terremoto", c' è scritto. "Sono una una edizione limitata - ha
spiegato all'ANSA, il priore padre Benedetto -, in quanto sono
state prodotte solo 5 mila bottiglie tra bionda ed extra".   
				   "Questa birra è rimasta nei fermentatori per tutti i mesi del
sisma e le scosse gli hanno donato un gusto speciale, ovviamente
speriamo di non doverlo degustare di nuovo in futuro" ha
sottolineato il priore. (ANSA).   
				          