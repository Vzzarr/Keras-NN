
            
            (ANSA) - PRATO, 16 LUG - Una nube si è sprigionata in serata
da un'azienda chimica di Prato. Ancora non è chiaro da cosa sia
stata causata, ma una delle ipotesi che la nube si sia
sprigionata da alcuni contenitori di sostanze chimiche che si
trovano nello stabilimento, nel quale si producono detergenti e
sostanze per le tintorie, forse a causa di un principio
d'incendio.   
				   Alcune delle persone che abitano nella zona avrebbero,
secondo qualche testimonianza, accusato bruciore e difficoltà
respiratorie. Il Comune di Prato ha raccomandato a tutti i
residenti della zona di tenere chiuse le finestre e tenere
spenti gli impianti di condizionamento che prendono aria
dall'esterno. Sul posto i vigili del fuoco e personale della
protezione civile, della Agenzia regionale di protezione
ambientale e della Asl.   
				          