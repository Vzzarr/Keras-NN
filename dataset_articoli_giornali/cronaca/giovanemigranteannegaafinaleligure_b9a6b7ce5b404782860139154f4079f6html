
            
            (ANSA) - FINALE LIGURE (SAVONA), 17 LUG - Il cadavere di un
ragazzo di 17 anni, un migrante ospite di una struttura in
Piemonte e in vacanza in Liguria, è stato ritrovato questa
mattina in acqua a Finale Ligure (Savona) nei pressi di una
spiaggia libera. Il corpo, immerso a circa 2 metri di
profondità, è stato visto da alcuni bagnanti che hanno dato
l'allarme. Sul posto sono intervenuti i carabinieri, i vigili
del fuoco e la guardia costiera. I sommozzatori hanno recuperato
il corpo trasferendolo in porto, dove è stato identificato: si
tratta di un giovane migrante 17enne, probabilmente di origini
nigeriane, ospite di un centro di accoglienza in Piemonte.   
				Insieme ad altri profughi era stato portato in Riviera per una
breve vacanza dalla cooperativa che lo ospitava.   
				          