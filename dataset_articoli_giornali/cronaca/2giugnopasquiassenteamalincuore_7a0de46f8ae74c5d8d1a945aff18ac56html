
            
            (ANSA) - MACERATA, 3 GIU - Assente giustificato alla sfilata del
2 giugno a Roma. Lo spiega all'indomani delle polemiche
sull'assenza di alcuni sindaci del terremoto, il primo cittadino
di Camerino Giancluca Pasqui. "Rispetto moltissimo la Festa
della Repubblica e avrei voluto realmente esserci, ma, a
malincuore, ho dovuto rinunciare, perché la situazione di
Camerino è tale che non mi lascia spazi". "Ieri - aggiunge - ero
a lavorare su uno dei temi fondamentali per la ripartenza della
città: le scuole. C'è preoccupazione da parte dei genitori, e
fino a ieri sera ho ristudiato la pratica". "Spesso - dice poi -
si parla di me come il coordinatore dei sindaci del cratere, ma
il mio incarico non è operativo. Lo sarà quando il presidente
nazionale dell'Anci, Antonio Decaro, mi darà le linee guida. Se
fossi già legittimato - incalza - siederei ai tavoli accanto al
presidente di Anci Marche, che comunque mi rappresenta, certo.   
				Quindi ieri - conclude - non era assente il coordinatore dei
sindaci del cratere, ma il sindaco di Camerino".   
				          