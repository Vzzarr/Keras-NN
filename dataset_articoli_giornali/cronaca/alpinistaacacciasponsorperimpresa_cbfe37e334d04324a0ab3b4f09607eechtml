
            
            (ANSA) - NUORO, 31 MAG - Ha appena piantato la bandiera dei
Quattro mori sulla cima dell'Everest a 8.850 metri, raggiungendo
la sesta tappa del progetto "Sardegna Seven Summit". Ora per
Angelo Lobina, nuorese di 55 anni, parte il conto alla rovescia
per la conquista entro il 2017 dell'ultima cima rimasta: il
Vinson a 4.892 metri in Antartide. Solo così la sua impresa
sulle vette dei sette Continenti potrà dirsi conclusa.   
				   Ma per centrare l'obiettivo ha bisogno di sponsor, pubblici o
privati, per sostenere finanziariamente il suo sforzo. "Sarebbe
il coronamento di un progetto iniziato nel 2014 quando ho
scalato la prima vetta in Sud America. Per riuscirci però ci
vogliono circa 50mila euro - spiega Lobina incontrando i
giornalisti a Nuoro - Lancio un appello a chi vuole accostare il
proprio nome alla mia impresa: è una delle poche in Italia (solo
otto connazionali hanno scalato le sette vette, ndr) e l'unica
in Sardegna. Una iniziativa positiva per la nostra Isola dove la
cultura alpinistica non è presente come da altre parti,
          