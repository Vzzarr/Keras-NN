
            
            (ANSA) - ROMA, 30 MAG - Notizie in agrodolce per le vacanze
degli italiani. Se da un lato aumenta il numero delle persone
che potranno permettersele, dall'altro calano tempo e budget a
disposizione. Almeno stando al consueto Barometro vacanze
Ipsos-Europ Assistance, uno studio su 8 Paesi Europei, Stati
Uniti e Brasile.   
				   Secondo l'indagine il 63% dei cittadini europei manifesta
l'intenzione di andare in vacanza questa estate (+9% rispetto
allo scorso anno) e crescono del 9% anche gli italiani: il 61%,
infatti, dichiara di non vedere l'ora di partire a fronte del
52% dello scorso anno. Ma il 40% prevede 7 giorni di ferie e si
passa dalle 2.1 settimane di media del 2016 all'1.7 del 2017. In
calo anche la spesa: gli europei dichiarano di voler investire
meno (1.989 euro, una media in decrescita del 12%) e gli
italiani dichiarano di voler risparmiare un 15% con una spesa
media stimata di 1.737 euro.   
				   Parlando di mete se New York è la città dei sogni degli
europei, anche l'Italia va bene con Roma e Venezia tra le città
preferite.   
				          