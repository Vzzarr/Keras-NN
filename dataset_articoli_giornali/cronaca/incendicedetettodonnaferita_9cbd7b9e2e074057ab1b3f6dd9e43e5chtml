
            
            (ANSA) - MILANO, 31 MAG - Un incendio è scoppiato questa
mattina in via Beroldo 2, a Milano, provocando un cedimento del
tetto del quarto e ultimo piano dello stabile. Delle due donne
che erano all'interno una è rimasta ferita riportando ustioni di
secondo grado sulle braccia. La donna di 74 anni è stata
trasportata in ospedale in condizioni gravi, ma non in pericolo
di vita. La figlia di 49 anni è rimasta illesa ma è in stato di
choc. Secondo quanto accertato finora dai vigili del fuoco la
causa del rogo è da attribuire a un corto circuito di un
condizionatore. L'ipotesi è che sia stato lasciato acceso per
tutta la notte. Intanto sono stabili le condizioni della donna
ferita.   
				          