


Tre medici dell'ospedale pediatrico Giovanni XXIII di Bari sono indagati per omicidio colposo per la morte di una bambina di quattro mesi che era ricoverata da alcuni giorni per problemi respiratori.

Il pm che coordina l'indagine della polizia, Baldo Pisani, ha iscritto nel registro degli indagati come atto dovuto i tre medici che hanno avuto in cura la bambina fino al giorno del decesso. La piccola, ricoverata con diagnosi di bronchiolite, era tenuta sotto controllo e le sue condizioni sembravano stabili. Nella notte tra lunedì e martedì, dopo l'ultima poppata delle 2, la bambina di sarebbe riaddormentata nella culla per poi essere ritrovata senza vita all'alba.

Sarà l'autopsia a stabilire le cause del decesso, se dovute a errori sanitari oppure a un rigurgito nel sonno. Gli accertamenti saranno disposti dal pm il prossimo 7 giugno e affidati al medico legale Francesco Introna e al neonatologo Nicola Laforgia del Policlinico di Bari.






