
            
            (ANSA) - CAGLIARI, 5 GIU - Incidente sul lavoro questa
mattina a Iglesias, un operaio di 32 anni ha perso la vita: è
stato schiacciato dal suo camion. La dinamica della tragedia non
è ancora stata del tutto chiarita, sul posto per i rilievi sono
intervenuti i carabinieri.   
				   Il fatto è avvenuto intorno alle 7 in via San Salvatore.   
				L'uomo alla guida di un camion carico di generi alimentari è
entrato nello spiazzo di un supermercato. Doveva scaricare la
merce per il negozio, avrebbe però imboccato l'ingresso
sbagliato e il mezzo pensate è rimasto incastrato. Il conducente
è sceso subito a controllare, cercando di capire cosa fare per
sbloccare il mezzo. Non si sa a quel punto cosa sia accaduto,
sta di fatto che il camion si è sbloccato autonomamente e ha
schiacciato contro una ringhiera l'operaio, uccidendolo. Sul
posto sono subito arrivati i medici del 118 e i carabinieri, ma
per il 32enne non c'è stato nulla da fare.   
				          