
            
            (ANSA) - PADOVA, 4 GIU - Sono intervenuti il Nucleo
antiterrorismo dei carabinieri e due pattuglie per bloccare un
nordafricano che, nel primo pomeriggio, aveva creato panico tra
i residenti esplodendo in una via di Padova, due colpi di
pistola che poi si è rivelata essere una scacciacani (priva però
del tappo rosso). Dopo varie telefonate giunte al 112, i
militari hanno raggiunto la zona indicata dai testimoni che
avevano riferito di un immigrato che aveva d'improvviso estratto
una pistola sparando in aria. I militari sono giunti quando
ancora l'uomo aveva in una mano l'arma: è stato accerchiato e
tenuto sotto mira finchè non ha alzato le mani e si è arreso.   
				Gli stessi carabinieri sono stati tratti in inganno, credendo
che l'arma fosse vera ed hanno scoperto poi essere che si
trattava di una scacciacani a cui era stato tolto il tappo
rosso. L'immigrato è ancora in caserma per accertamenti. Al
momento non è stato preso alcun provvedimento.   
				          