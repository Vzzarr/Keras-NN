
            
            (ANSA) - RIMINI, 17 LUG - È stato condannato a due anni e due
mesi e a pagare una provvisionale di 29 mila euro lo studente
svizzero arrestato la scorsa estate con l'accusa di aver
violentato una turista inglese 17enne, in vacanza a San Giuliano
di Rimini. 
   Il giovane, 19 anni, difeso dall'avvocato Piergiorgio
Tiraferri, beneficerà della sospensione condizionale e
presenterà appello. Per lo svizzero di origine bosniaca che -
secondo l'accusa - la notte tra il 10 e l'11 agosto 2016 avrebbe
stuprato la ragazza, ospite dello stesso albergo, il pubblico
ministero Davide Ercolani aveva chiesto il giudizio immediato.   
				   Il ragazzo ha sempre sostenuto che la giovane era
consenziente; la 17enne, invece, agli inquirenti aveva
raccontato di essere stata costretta al rapporto in spiaggia e
poi riportata in albergo dove il portiere, vedendola un po'
strana, aveva chiamato i carabinieri.   
				          