
            
            (ANSA) - OLBIA, 16 LUG - Nuova odissea per i passeggeri
sardi di Meridiana. Questa volta il disagio ha coinvolto 110
persone in partenza da Torino per Cagliari con il volo Ig 00504
delle 12.35. La compagnia ha dovuto cancellare il volo per un
guasto all'aeromobile che avrebbe dovuto operare il
collegamento: si tratta di un Fokker 100 del vettore croato
Trade Air noleggiato da Meridiana per poter garantire
l'operativo estivo da e per l'Isola.   
				   Alcuni passeggeri sarebbero stati avvisati ieri sera tramite
mail o telefono della cancellazione del volo. Chi è riuscito a
comunicare con Meridiana ha avuto la possibilità di raggiungere
Cagliari su altri voli in partenza dallo stesso aeroporto di
Torino, da Malpensa oppure da Bologna . Alcuni di loro, però,
non hanno ricevuto l'avviso e stamattina hanno avuto l'amara
sorpresa . E' il caso di Alessandro Contini, uno dei proprietari
della nota cantina di vini di Cabras. Contini stava rientrando
dal festival di Barolo quando ha scoperto di non poter fare
rientro a Cagliari
          