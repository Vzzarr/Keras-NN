Ancora roghi in questa domenica di metà luglio. A Capalbio le fiamme hanno minacciato lo stabilimento "Ultima spiaggia" meta di manager e politici, a Piancastagnaio, sul monte Amiata, il forte vento ha alimentato alcuni focolai dell'incendio domato sabato, e pure a Napoli, nella riserva naturale nel Cratere degli Astroni (Oasi Wwf), ha riacquistato vigore un incendio che sembrava ormai sotto controllo. Su gran parte della Calabria, invece, dopo giorni di incendi, è arrivata la pioggia. E con il maltempo si contano anche i danni delle trombe d'aria, come quella di Ostia, con una decina di feriti lievi.