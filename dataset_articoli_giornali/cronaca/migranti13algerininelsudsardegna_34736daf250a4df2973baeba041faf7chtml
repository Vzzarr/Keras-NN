
            
            (ANSA) - CARBONIA, 4 GIU - Ancora uno sbarco di migranti
sulle coste del sud Sardegna. Questa mattina sono arrivati 13
algerini a Sant'Anna Arresi, nel Sulcis Iglesiente.   
				   Alle 6.40 alcuni cittadini hanno chiamato il 112 segnalando
un gruppo di stranieri sbarcato in località "Is Pillonis", lungo
la spiaggia di Porto Pino. I carabinieri di Carbonia sono subito
arrivati sul posto e hanno rintracciato i 13 algerini che
camminavano lungo la strada che da Sant'Anna Arresi conduce a
Porto Pino.   
				   Gli stranieri, una volta identificati e dopo le visite
mediche, saranno trasferiti nel centro di accoglienza di
Assemini (Cagliari).   
				          