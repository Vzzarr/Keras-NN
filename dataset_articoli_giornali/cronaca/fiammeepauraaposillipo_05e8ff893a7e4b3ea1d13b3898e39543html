
            
            (ANSA) - NAPOLI, 17 LUG - Fiamme anche nel cuore di Napoli,
sulla collina di Posillipo. La vegetazione sta bruciando in più
punti e i roghi lambiscono le strade soprastanti. Sul posto i
vigili del fuoco e anche la polizia municipale. Il fronte del
fuoco è lungo quattro-cinquecento metri. Si sviluppa nella zona
panoramica di via Petrarca. Dai balconi delle abitazioni
soprastanti c'è gente che lancia acqua sulle fiamme. E'
confermata la notizia della distruzione di una casa isolata, nel
verde. Evacuate anche altre abitazioni.   
				          