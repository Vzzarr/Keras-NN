

Foto d'archivio 

Una grossa meteora ha solcato poco dopo le 23 di ieri sera i cieli del Centronord Italia, illuminando la notte e lasciando dietro di sè una scia verdastra e, secondo alcuni testimoni, anche dei residui incendiati.
Meteora nei cieli del nord Italia, l'ironia su Twitter: "Ma era un razzo della Corea?"
    Il fenomeno è stato ben visibile in Lombardia, Emilia, Triveneto, con un boato distintamente avvertito tra il Veneto e l'Emilia, tra le province di Padova, Rovigo, Ferrara e Bologna. Nessuno segnala danni.

Numerosissime le segnalazioni sui social, soprattutto su Twitter, dove l'hashtag #meteorite compare in centinaia di volte. Gli utenti danno libero sfogo all'ironia e c'è chi si chiede se non sia stato, per caso, "un razzo della Corea" o se, invece, il colore verde sia legato al fatto che il transito è avvenuto sulla Padania.
Raga a Milano è appena passato un meteorite verde o qualcosa di simile, nessuno sa niente a riguardo? ??— Fedez (@Fedez) 30 maggio 2017


?	
   		Il rapper Fedez è stato testimone del passaggio e lo ha riferito in un tweet alla 23.14: "Raga a Milano è appena passato un meteorite verde o qualcosa di simile, nessuno sa niente a riguardo?". Anche l'architetto Stefano Boeri ha riferito di essere stato testimone del passaggio: "L'ho vista, intorno alle 23? - ha scritto su Facebook - Ero in Vespa sui Bastioni di Porta Venezia a Milano e inizialmente ho pensato ad un disastro aereo, ma la velocità era incomparabile. Incredibile".






