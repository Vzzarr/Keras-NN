
            
            (ANSA) - TORINO, 4 GIU - Sale a 600 il numero dei feriti a
Torino nella calca che si è scatenata tra i tifosi che
assistevano alla finale di Champions dal maxi schermo in piazza
San Carlo. Un bimbo si trova in prognosi riservata con un trauma
cranico e toracico.   
				   "Potrebbe essere stato un petardo, fatto esplodere forse in
modo incosciente, a scatenare il panico": lo afferma il questore
di Torino, Angelo Sanna.   
				   Non trova intanto conferme la voce che si era sparsa di un
bambino di tre anni smarrito dai genitori nel fuggi fuggi.   
				   Il centro di Torino è ancora blindato dalle forze
dell'ordine, presenti con numerosi mezzi. "Il peggio è passato",
dicono i soccorritori.   
				          