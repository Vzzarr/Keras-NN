
            
            (ANSA) - BOLOGNA, 1 GIU - Confcommercio-Ascom di Bologna
ricorda Davide Fabbri a due mesi dall'omicidio nel suo bar a
Riccardina di Budrio, per cui è indagato il latitante serbo
Norbert Feher. "Giustizia per Davide Fabbri" è il titolo di una
pagina a pagamento nell'edizione bolognese del Resto del
Carlino.      
   "A due mesi dalla tragica scomparsa - si legge - ricordiamo
con affetto Davide Fabbri, imprenditore nostro associato, che ha
sacrificato la vita per difendere la propria attività nel corso
di una rapina. Siamo e saremo a fianco della famiglia di Davide
fino a quando il colpevole non sarà assicurato alla giustizia e
non verrà condannato ad una pesa esemplare per i gravissimi
crimini commessi".   
				          