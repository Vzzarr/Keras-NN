
            
            (ANSA) - MONZA, 31 MAG - Sono oltre diecimila, tra opere
d'arte, reperti archeologici e oggetti di culto, i beni
sottoposti a verifica durante l'anno 2016 da parte dei 
carabinieri del Nucleo tutela patrimonio culturale di Monza, a
livello nazionale e regionale. Controlli che hanno portato al
recupero di 8.470 beni artistici e librari e di 136 reperti
archeologici, per un valore di oltre cinque milioni di euro.   
				   Questo il bilancio delle attività, presentato questa mattina
a Milano, che nonostante i numeri evidenzia un calo dei furti di
opere d'arte e beni di circa il 15%, rispetto al 2015. Le
attività dei militari, a quanto si è appreso, hanno inoltre
portato alla denuncia di 77 persone, a 28 verifiche sulla
sicurezza di musei e biblioteche e al sequestro di 51 opere
d'arte contemporanea contraffatte.   
				          