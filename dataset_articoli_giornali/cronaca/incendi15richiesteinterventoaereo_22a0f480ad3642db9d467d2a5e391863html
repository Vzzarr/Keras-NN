
            
            (ANSA) - ROMA, 17 LUG - Dalle prime ore del giorno gli
equipaggi di Canadair ed elicotteri della flotta aerea dello
Stato, coordinati dal Dipartimento della Protezione Civile,
hanno ripreso le operazioni di spegnimento degli incendi che
anche oggi stanno interessando le regioni del Centro-Sud. Al
momento sono 15 le richieste di intervento aereo ricevute dalla
Protezione civile: 7 dalla Campania, 3 dal Lazio, due dalla
Toscana e una da Liguria, Sardegna e Calabria.   
				   Il lavoro svolto dai piloti dei mezzi aerei - 13 Canadair, un
elicottero dei Vigili del Fuoco e un elicottero del Comparto
Difesa - ha permesso di mettere sotto controllo o spegnere,
finora, due roghi. Le attività di lancio di acqua e liquido
ritardante ed estinguente proseguiranno finché le condizioni di
luce consentiranno di operare in sicurezza.   
				          