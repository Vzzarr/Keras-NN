
Non poteva mancare la polemica politica sulla vicenda degli oltre mille feriti in piazza San Carlo dove si erano radunati i tifosi bianconeri per vedere davanti al maxi schermo la partita di Champions. Ad accenderla è il senatore grillino Alberto Airola, che dopo aver  gridato al complotto anti-Appendino sul numero di feriti,  ha fatto marcia indietro:" Chiedo scusa, non avevo intenzione di fare polemica. Ieri sono stato sino alle 3.30 in piazza e nessuno sapeva dare numeri precisi, tra prefettura e questura, mentre i giornalisti confermavano dati così alti - scrive su Facebook -. Mi unisco alla vicinanza e al dolore ai feriti".
	
   		In un post su Facebook - travolto dalle critiche degli utenti e poi rimosso nel primo pomeriggio di oggi - nella notte aveva scritto: "E' sicuro che dopo aver chiamato i vigili, questura e prefettura, i dati riportati dai media sui presunti feriti a Torino in piazza San Carlo sono farlocchi. Tutto questo per infangare il buon lavoro dell'amministrazione, prefettura e questura".


Il post di Alberto Airola (M5s)



 
	         




 Scuse che per gli esponenti di Forza Italia, Claudia Porchietto  (conisgliera regionale) e Davide Balena (commissario cittadino)  sono "tardive" "La sua polemica è initile e irrispettosa . Non si può che rimanere stupefatti che si utilizzi un evento del genere per fare politica. Sicuramente qualcosa non ha funzionato ieri in piazza San Carlo, di questo ci dovremmo preoccupare come classe politica, per il resto indagherà la Questura e la magistratura"
Critiche arrivano pure ddai sindacati di polizia: "Non è il momento delle polemiche e
ci indigna chi per meri interessi politici come un rappresentante del Movimento 5 Stelle, si affretti a ridimensionare il numero dei feriti seguiti al panico collettivo verificatosi in piazza San Carlo durante la proiezione della partita Juventus-Real Madrid". Dicono i rapprsentanti di Siulp, Sap e Siap: "Se il suo intento era quello di salvaguardare l'immagine della sindaca, meglio avrebbe fatto a pensare alle condizioni delle migliaia di feriti e a riconoscere l'impegno e la grande professionalità delle forze di polizia, invece di abbozzare una sorta di inutile giustificazione. La priorità, per un politico che si rispetti, è analizzare la gravità dell'accaduto  e non arrampicarsi sui vetri per giustificarsi".
 
Un punto di vista tutto personale, che sbatteva anche con quello che diceva la stessa amministrazione comunale. Il portavoce di Appendino nella notte infatti scriveva su Facebook, parlando di 1100 feriti. I carabinieri hanno fatto sapere che negli ospedali è stato adottato il piano di maxi emergenza messo a punto per gli attentati. 





 
	         




  

Il post di Airola è stato riempito di commenti critici. Un utente scrive: "Ma non si vergogna? Lei è un senatore". Un altro: "Questo era il suo primo pensiero mentre in piazza era pieno di feriti?". E ancora: "Vada a vedere i dati dei pronto soccorso, poi ci dice se è farlocca".

Ad intervenire anche la politica. "Siamo sconcertati, basiti e increduli per quanto affermato dal Senatore Airola. Dovrebbe spiegare alle famiglie dei feriti, ai medici, agli infermieri, alle forze dell'ordine, che sarebbe stato tutto un complotto per colpire Appendino", ha detto  il responsabile organizzativo del Pd torinese  Saverio Mazza. "Abbiamo tutti assistito dunque ad un grande bluff mediatico? Le persone si son ferite da sole? In queste ore ci siamo sforzati di non far polemica pur essendo innumerevoli le domande da porre". 
 
Champions, i tifosi in piazza San Carlo: "Travolti dalla folla, ci camminavano sopra"












 
	         










