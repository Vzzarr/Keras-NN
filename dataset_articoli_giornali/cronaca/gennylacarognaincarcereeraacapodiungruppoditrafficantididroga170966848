
 I carabinieri del comando provinciale di Napoli hanno arrestato 16 trafficanti di droga. A capo del gruppo criminale c'era Gennaro de Tommaso, conosciuto come "Genny la carogna".

Si tratta del capo-ultrà del Napoli noto per la "mediazione" che scattò poco dopo la sparatoria a Tor di Quinto costata la vita ad un giovane tifoso partenopeo, Ciro Esposito, in occasione della partita tra Fiorentina e Napoli, il 3 maggio 2014, valevole come finale di Coppa Italia. De Tommaso già era ai domiciliari, per reati di droga; ora è scattato il carcere.
Carabinieri arrestano 16 trafficanti di droga. A capo del gruppo criminale "Genny la carogna"












 
	         




Nel corso di indagini coordinate dalla Direzione Distrettuale Antimafia partenopea i militari dell'Arma hanno documentato collegamenti tra fornitori di droga olandesi e il gruppo criminale di Forcella capeggiato da "Genny la carogna". Il gruppo organizzava l'importazione e il trasporto in Italia su autoarticolati di ingenti quantitativi di marijuana e amnesia e gestiva i rapporti con i capi e gestori di numerose piazze di spaccio sul territorio napoletano e nazionale. Cristallizzati, in continuità con l'operazione che a gennaio portò a circa 100 arresti, stabili contatti tra acquirenti di marijuana dei De Tommaso ed esponenti dello spaccio al dettaglio del rione Traiano.
 






