
            
            (ANSA) - NAPOLI, 28 MAG - Due persone sono rimaste ferite in
circostanze e zone diverse, al vaglio degli investigatori della
Polizia, nel centro di Napoli. In piazza Bellini - riferiscono
fonti della Questura - un giovane di 19 anni - ha riferito agli
agenti - è stato avvicinato da un gruppo di persone che senza
motivo lo hanno colpito con una bottiglia. E' stato trasportato
all'ospedale Loreto Mare. E' già noto alle forze dell'ordine per
rissa e lesioni.   
				   L'altro episodio in via Mezzocannone: un immigrato del
Gambia, di 24 anni, già noto alle forze dell'ordine, ha riferito
di essere stato avvicinato da due scooter con a bordo quattro
persone e di essere stato accoltellato senza motivo.(ANSA).   
				          