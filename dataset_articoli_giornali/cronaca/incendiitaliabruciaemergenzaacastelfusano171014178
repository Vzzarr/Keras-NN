
ROMA - L'Italia continua a bruciare: 31 da stamani solo le richieste di intervento aereo, e c'è una prima vittima, sebbene indiretta: un imprenditore salito sul tetto del proprio capannone a Giugliano, in provincia di Napoli, mentre a fianco ne bruciava un altro. Il lucernario ha ceduto facendolo precipitare. L'attività dei vigili del fuoco e dei Canadair continua senza tregua un pompiere è stato colto da un malore in Toscana. In Cilento è stato arrestato un piromane, un 24enne romeno, e un 22enne originario di Busto Arsizio è stata fermato perché sospettato di aver appiccato il vastissimo incendio nella pineta di Castel Fusano, sul litorale romano, tuttora in corso. Nel Leccese un 68enne è stato sorpreso ad appiccare un fuoco nel Parco regionale di Rauccio e denunciato. Un arresto anche in Sicilia, vicino Sciacca.

A Roma, un incendio di vaste dimensioni si è sviluppato nella pineta di Castel Fusano a Ostia. Le fiamme, alimentate dal vento, hanno lambito alcune abitazioni che sono state evacuate, molte le persone fuggite dalle loro abitazioni. Nello spegnimento sono stati impegnati un Canadair, tre elicotteri e sei squadre dei vigili del fuoco con autobotti. La colonna di fumo era visibile anche dalla spiaggia e per questo molti bagnanti hanno lasciato i lidi. Traffico in tilt a causa della chiusura di alcune strade. Un altro vasto incendio si è sviluppato in un campo di fronte all'ospedale Sant'Andrea, nella zona nord della Capitale, richiedendo l'intervento anche di due elicotteri e della Protezione civile regionale. Il governatore del Lazio, Nicola Zingaretti, annuncia che chiederà lo stato di emergenza "perché quest'anno, nei primi due mesi di monitoraggio, gli incendi sono quadruplicati". La sindaca Virginia Raggi, intervenuta sul luogo, parla di "disastro ambientale".
Roma, fiamme a Castel Fusano: chiusa la Colombo
In Toscana, non finisce l'emergenza nel grossetano. Dopo il grande incendio di ieri, un altro violento rogo ha preso vigore a Marina di Grosseto e ha interessato la pineta, che è stata chiusa al transito dei pedoni. Un altro incendio è divampato nella pineta di Fiumara, sulla strada tra Marina di Grosseto e Castiglione della Pescaia, che è stato rapidamente spento, limitando così i danni. Sul luogo è stata ritrovata u
Firenze, Frecciarossa fermo in galleria: i passeggeri scendono sui binari
"E' una guerra, si vuole colpire la Maremma, serve l'esercito". A Volterra evacuazione per una quindicina di edifici. Situazione ancora difficile anche nel comune di Piancastagnaio, in provincia di Siena, dove il grosso incendio scoppiato venerdì non è ancora stato spento. Nel pistoiese, un vigile del fuoco di 55 anni si è sentito male mentre lavorava allo spegnimento di un vasto incendio che da ieri interessa le colline sopra a Montale ed è stato ricoverato in ospedale. L'uomo, che è stato poi dimesso in buone condizioni, era in turno da più di 20 ore.

In Campania, il governatore De Luca chiama la ministra della Difesa Pinotti per chiedere il supporto delle forze armate: "Siamo allo stremo". A Napoli, dove è ancora critico il fronte incendi nella zona vesuviana (e i sindaci dei Comuni colpiti parlano di "emergenza nazionale"), le fiamme hanno bruciato anche la vegetazione sulla collina di Posillipo: il fronte del fuoco è lungo quattro-cinquecento metri e si sviluppa nella zona panoramica di via Petrarca. Una casa isolata è rimasta distrutta e altre abitazioni sono state evacuate. Case evacuate, per un incendio di vaste proporzioni, anche ad Agropoli (Salerno), dove è stato necessario far intervenire anche un elicottero e un Canadair. Rogo stamani anche nel pieno centro di Salerno, nei pressi del Forte La Carnale, domato dopo ore. Nel Parco nazionale del Cilento i roghi hanno mandato in fumo negli ultimi giorni centinaia di ettari di macchia mediterranea.
Incendi: Napoli, fiamme e paura sulla collina di Posillipo












 
	         




In Sicilia, i carabinieri di Agrigento hanno arrestato in flagranza di reato un uomo, sorpreso ad appiccare fuoco a dei mucchi di sterpaglie in prossimità di un terreno incolto vicino alle Terme di Sciacca.
Adesso le indagini dei carabinieri si concentrano sugli incendi in aree boschive e macchia mediterranea verificatisi negli ultimi giorni nel territorio di Sciacca, dapprima in località Sovareto e poi in contrada Pierderici, creando non pochi problemi di pubblica sicurezza con evacuazione di alcuni caseggiati.

In Calabria, un incendio di grosse proporzioni interessa una vasta area ricompresa fra la frazione Caria di Drapia e il territorio comunale di Spilinga, nel Vibonese. Le fiamme si sono spostate in località Aramoni e per tutta la notte hanno distrutto diversi ettari di macchia mediterranea e uliveti. Sul posto sono impegnate diverse squadre dei vigili del fuoco provenienti da Vibo Valentia. La gravità della situazione ha richiesto l'intervento dei mezzi aerei.

Ma non è solo l'Italia a bruciare. In Francia, dopo il vasto incendio del fine settimana nei pressi di Aix-en-Provence, le fiamme sono tornano a colpire il comune di Castagniers, 16 km a nord di Nizza, e la Corsica. Secondo FranceInfo, 250 pompieri e 3 Canadair sono attualmente mobilitati per spegnere le fiamme che divorano la foresta di Castagniers. Duecento ettari di macchia mediterranea sono già andati in fumo a Bonifacio, nella Corsica meridionale, dove il fuoco non è stato ancora completamente domato. Incendi, sempre in Corsica,  anche nelle località di Santa-Reparata di Balagna e Lucciana.

Decine di vasti incendi anche lungo la costa orientale dell'Adriatico orientale - in Croazia, Montenegro e Bosnia-Erzegovina. La situazione è particolarmente critica in Croazia, dove nelle ultime ore si è registrata una vittima. In Dalmazia, sulla costa croata, sono attivi da stanotte almeno sette ampi incendi, specie nella zona tra Spalato e la cittadina di Omis. Nel villaggio di Sitno Donje, nel quale le fiamme hanno divorato due case, un anziano è morto, probabilmente di infarto provocato dalla paura e dallo stress. Nel pomeriggio un incendio ha raggiunto Zrnovnica, cittadina di circa 5 mila abitanti, sempre nelle vicinanze di Spalato. In altri punti, come sulle isole di Pag e Hvar e nei pressi di Sebenico, dalle aree più esposte sono stati evacuati i turisti e la popolazione locale.

In Montenegro almeno cento turisti sono stati evacuati da località di villeggiatura. Uno dei più vasti incendi è in corso dalla notte scorsa nella zona di Tivat. Le autorità locali hanno fatto appello al premier Dusko Markovic a chiedere aiuto ai Paesi vicini. Le operazioni di spegnimento sono complicate dal clima caldo e secco e dal forte vento che ostacola l'azione dei Canadair, aiutando nel contempo le fiamme ad estendersi.
Anche in Bosnia-Erzegovina, nelle zone meridionali del Paese, nell'entroterra adriatico, sono attivi circa dieci incendi boschivi. La situazione più critica à a Ljubinje dove le fiamme si sono avvicinate ad alcuni villaggi.

Un mese dopo il più grande rogo della sua storia recente, quello di Pedrogao Grande costato la vita a 64 persone e 250 feriti, il Portogallo è tornato all'emergenza: circa 2800 pompieri stanno cercando di domare le fiamme svuluppatesi in più luoghi nel nord e nel centro del Paese, che in alcuni casi stanno arrivando a minacciare i villaggi. L'incendio più violento nei dintorni del comune di Alijo, nei pressi di Vila Real, alimentato dal caldo e dal vento, è al momento fuori controllo nonostante gli sforzi dei vigili del fuoco e l'arrivo di un Canadair dalla Spagna a sostegno dei mezzi aerei portoghesi.






