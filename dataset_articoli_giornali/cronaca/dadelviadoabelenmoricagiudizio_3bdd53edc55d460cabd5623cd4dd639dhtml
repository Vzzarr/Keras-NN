
            
            (ANSA) - MILANO, 30 MAG - Che non sia mai corso buon sangue
tra Nina Moric e Belen Rodriguez, due ex di Fabrizio Corona, non
è un mistero. Ma adesso la 'guerra' tra la modella di origine
croata e la sua 'rivale' è finita nelle aule di giustizia.   
				Infatti la Moric, che dall'ex paparazzo ha avuto un figlio, è
stata mandata a processo dal gip di Milano per aver dato del
'viado' a Belen e già il prossimo 7 luglio si aprirà il
dibattimento per diffamazione.   
				   Secondo il capo di imputazione la modella durante una
intervista alla Zanzara, programma trasmesso da Radio24, avrebbe
offeso la reputazione della showgirl argentina "confermando di
averla definita su alcuni social network 'viado'" e aggiungendo
al microfono "non è una bella persona come tutti
credono...perché quando si trattava di mio figlio girava per
casa nuda...mio figlio ha avuto gli incubi quando aveva cinque
anni, lei mi minacciava di morte... minacciava che portava via
lei mio figlio". Belen, che aveva sporto querela, è ora parte
offesa.   
				          