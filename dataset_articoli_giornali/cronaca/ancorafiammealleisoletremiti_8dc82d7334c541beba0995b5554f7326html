
            
            (ANSA) - FOGGIA, 17 LUG - Ancora fiamme sull'isola di San
Domino, nell'arcipelago delle Tremiti, dove con il forte vento
di maestrale ha ripreso vigore l'incendio divampato il 12 luglio
e che si riteneva ormai spento. Il vento non solo alimenta le
fiamme, ma rende difficile l'opera di spegnimento. Una
quindicina di uomini sono al lavoro da ore con vari mezzi e
autobotti per circoscrivere le fiamme. Le fiamme sono divampate
anche sul Gargano, a Calenella (dove la situazione è sotto
controllo) e in altre zone della Capitanata. Piccoli incendi,
non danno grandi preoccupazioni, sono stati domati anche ai
margini delle strade e delle autostrade.   
				          