
            
            (ANSA) - NAPOLI, 17 LUG - Gli incendi hanno fatto la loro
prima vittima in Campania. Un commerciante di 53 anni, Giovanni
Battista Panico, titolare di un'attività commerciale a Giugliano
(Napoli), è morto precipitando dal tetto del suo capannone.   
				L'uomo vi era salito preoccupato per le fiamme che si stavano
propagando, dopo che le stesse avevano attaccato anche il
capannone vicino dove si producono cassette in legno, quando un
lucernario ha ceduto facendolo precipitare sbattendo la testa.   
				Quando è arrivato il 118 l'uomo era già deceduto.   
				          