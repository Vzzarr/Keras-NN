
            
            (ANSA) - BARI, 3 GIU - Una persona è rimasta ferita, in maniera
non grave, in un agguato avvenuto la scorsa notte a Bari. Verso
l'una è giunto al Policlinico, raggiunto da colpi d'arma da
fuoco, Michele Catalano, di 35 anni, barese, con precedenti di
polizia per droga, ferito di striscio ad una gamba da un
proiettile. L'uomo ha riferito che, mentre era in auto, in via
Caldarola, si sarebbero avvicinati in due in sella a uno scooter
e uno dei due gli ha sparato contro due colpi. Catalano è stato
dimesso con 8 giorni di prognosi. Indagini sono in corso da
parte dei carabinieri del comando provinciale di Bari.   
				          