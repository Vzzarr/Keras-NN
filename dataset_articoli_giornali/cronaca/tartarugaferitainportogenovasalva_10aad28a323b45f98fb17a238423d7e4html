
            
            (ANSA) - GENOVA, 03 GIU - Una tartaruga Caretta Caretta
ferita è stata avvistata e salvata oggi pomeriggio nel porto di
Genova fra i traghetti e le barche dei diportisti. Il primi
avvistamenti erano avvenuti stamane, ma poi della tartaruga si
erano perse le tracce. E' ricomparsa nel pomeriggio a poca
distanza dal terminal traghetti: a salvarla sono stati gli
ormeggiatori del porto che l'hanno affidata alle cure dei
biologi dell'Acquario di Genova. La Caretta Caretta è la
tartaruga marina più comune del mar Mediterraneo, una specie
però fortemente minacciata e ormai al limite dell'estinzione
nelle acque territoriali italiane.   
				          