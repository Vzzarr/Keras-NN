
            
            (ANSA) - VENEZIA, 30 MAG - "Non è una buona notizia, non è
affatto una buona notizia". E' la reazione del sindaco di
Vicenza Achille Variati alla notizia del trasferimento di parte
dell'indagine sulla Popolare al tribunale di Milano. "Credo che
una vicenda che affonda le sue radici in questo territorio, che
ha portato sofferenza a tante persone, avrebbe dovuto trovare
piena definizione giudiziaria qui a Vicenza". "Tutto ciò che si
allontana - conclude il sindaco - rischia di essere annacquato,
ritardato, dimenticato. No, credo davvero che dovremmo fare di
tutto per tenere il processo a Vicenza".   
				          