
            
            (ANSA) - NUORO, 1 GIU - Il gip del tribunale di Nuoro Mauro
Pusceddu ha prosciolto Gilberto Murgia e Gavino Palmas,
rispettivamente direttore generale dell'Ente Foreste e direttore
dell'Ente Foreste di Nuoro, dall'accusa di omicidio colposo,
lesione, inondazione e crollo di costruzioni colpose per la
morte di Luca Tanzi e Maria Frigiolini, il poliziotto di Nuoro e
la pensionata di Torpé, durante l'alluvione del novembre 2013.   
				   L'agente di Polizia era morto in seguito al crollo del ponte
di Oloé (Nuoro), sulla provinciale Dorgali-Oliena, mentre la
pensionata era rimasta intrappolata in casa e travolta
dall'esondazione della diga Macheronis,a Torpè (Nuoro).   
				   I due dirigenti erano finiti al centro di un supplemento
d'inchiesta del Pm Giorgio Bocciarelli in quanto ritenuti figure
apicali nella responsabilità dei fatti. Assistiti dai legali
Pietro Pittalis per Murgia e Antonello Cao per Palmas, i due
sono stati prosciolti per non aver commesso il fatto.   
				          