
            
            (ANSA) - SAN BENEDETTO DEL TRONTO (ASCOLI PICENO), 15 LUG - "C'è
un'indagine in corso della magistratura che cercherà di fare
luce su quanto avvenuto la notte scorsa e capire perché una
giovane madre di 27 anni ha perso la vita". Queste le parole del
sindaco di San Benedetto del Tronto Pasqualino Piunti nel
commentare la morte di Francesca Galazzo, precipitata ieri sera
da una giostra nel luna park della città rivierasca. "In questo
momento prevale solo il dolore e la vicinanza verso questa
ragazza, verso il figlio che lascia e verso tutta la sua
famiglia. È una tragedia immane - aggiunge Piunti - che ha
colpito tutta la comunità di San Benedetto, attonita di fronte a
un lutto così grave".   
				          