
            
            (ANSA) - GROSIO (SONDRIO), 3 GIU - Un uomo di circa 40 anni,
di nazionalità romena, ha perso la vita in località Cigoz, in
Valtellina, mentre stava eseguendo con altri colleghi dei lavori
di disboscamento per una ditta svizzera. Nell'incidente è
rimasto ferito anche un suo collega di lavoro, ricoverato in
gravissime condizioni all'ospedale Morelli di Sondalo (Sondrio).   
				La tragedia è avvenuta nella serata di ieri nei boschi della
località Fusino, a 1800 metri di quota, in Valtellina, nel
territorio comunale di Grosio (Sondrio), quando una teleferica
adibita al trasporto della legna è caduta investendo le due
persone che si trovavano sotto, pronte a spostare poi i blocchi
di legna su un furgoncino. I due uomini, in questi giorni, erano
impegnati nel bosco a tagliare alcuni alberi. Ora i carabinieri
della Compagnia di Tirano sono impegnati a ricostruire l'esatta
dinamica e le cause del drammatico incidente. Nel frattempo è
stata posta sotto sequestro la teleferica.   
				          