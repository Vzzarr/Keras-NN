
            
            (ANSA) - PALERMO, 28 MAG - Sono sbarcati nel porto di Palermo
1042 migranti soccorsi, in diverse operazioni, nel Canale di
Sicilia dal rimorchiatore Vos Thalassa che ha operato sotto la
guida della Guardia Costiera. A bordo ci sono anche i cadaveri
di cinque donne e due ragazzi. I migranti vengono
prevalentemente dall'area subshariana e dal Maghreb. Molti i
bambini. Non ci sarebbero minori non accompagnati. I primi a
sbarcare sono stati gli extracomunitari in cattive condizioni di
salute dovute al lungo tempo trascorso in mare. Sulla banchina
ad attendere il rimorchiatore ci sono il prefetto di Palermo e
l'assessore comunale Giusto Catania che ha messo a disposizione
sette bare per le salme. Molti i volontari della Caritas che
distribuiscono cibo e scarpe a chi sbarca e i medici dell'Asp.   
				          