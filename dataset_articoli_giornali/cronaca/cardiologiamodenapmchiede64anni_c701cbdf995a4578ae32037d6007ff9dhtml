
            
            (ANSA) - MODENA, 31 MAG - Una richiesta di pene pari a 64
anni complessivi a fronte di una quarantina di imputati (tra
medici, titolari di case farmaceutiche ed enti giuridici). Si è
chiusa così la requisitoria di Marco Niccolini, pubblico
ministero di Modena, titolare del fascicolo 'Cardiologia',
l'inchiesta 'camici sporchi' sulle presunte sperimentazioni non
consentite, con finalità corruttive, su pazienti del Policlinico
di Modena, nel reparto di Cardiologia appunto, che nel 2012 ha
portato all'arresto di nove medici.   
				   La richiesta di condanna più severa (siamo in primo grado in
tribunale a Modena) è quella avanzata nei confronti del
professor Massimo Sangiorgi, ex direttore del laboratorio di
Emodinamica, per cui il pm ha chiesto 7 anni di reclusione: è
ritenuto il capo della associazione a delinquere che avrebbe
creato il giro di sperimentazioni non autorizzate nel reparto,
in cambio di denaro.   
				          