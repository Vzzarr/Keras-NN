
            
            (ANSA) - MILANO, 15 LUG - Si è conclusa con un uomo
ricoverato in ospedale in gravi condizioni e quattro denunciati
(compreso il ferito) una rissa scoppiata poco dopo la mezzanotte
tra Corso Como e Piazza XXV aprile, luoghi tra i più noti della
Movida milanese. 
   L'episodio, secondo al ricostruzione degli agenti della
Polizia locale, ha visto fronteggiarsi prima due uomini che sono
venuti alle mani, ai quali si sono uniti altri due. 
   Ad aver la peggio dei quattro, tutti italiani, è stato un
giovane che ha ricevuto un colpo alla testa ed ora è ricoverato
in ospedale. Gli agenti sono al lavoro per capire le ragioni
della rissa.   
				          