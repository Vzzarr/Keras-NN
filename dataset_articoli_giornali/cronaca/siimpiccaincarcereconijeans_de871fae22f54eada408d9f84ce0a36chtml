
            
            (ANSA) - BOLOGNA, 17 LUG - Un detenuto nel carcere di Ferrara
si è ucciso, stamani alle 7.10, impiccandosi in cella con i suoi
pantaloni di jeans. Era un giovane di 30 anni di nazionalità
ucraina che era stato arrestato per  un furto, oltraggio e
resistenza a pubblico ufficiale. Vista l'entità del reato
sarebbe uscito a breve e già in precedenza, a casa sua, aveva
tentato il suicidio. Vani i soccorsi degli agenti di polizia
penitenziaria e del personale medico intervenuti. Ne dà notizia
Leo Beneduci, segretario del sindacato di polizia penitenzaira
Osapp, che precisa che si tratta del 59/o morto in carcere
dall'inizio dell'anno, il 25/o per suicidio. 
   "È un dato per noi inaccettabile - ha detto Beneduci - la
situazione carceraria resta critica, anche la popolazione
detenuta, oltre alle drammatiche condizioni di lavoro degli
agenti. Anche quest'ultimo grave episodio dimostra quanto sia
inadeguata l'amministrazione penitenziaria e che non c'e' più
niente di "normale" nella gestione delle carceri in Italia".   
				          