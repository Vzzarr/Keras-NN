
            
            (ANSA) - COURMAYEUR (AOSTA), 1 GIU - Il traforo del Monte
Bianco è stato temporaneamente chiuso nella tarda mattinata di
oggi per un principio di incendio verificatosi all'interno del
tunnel, a 3 chilometri dall'uscita del lato italiano. Le fiamme,
che si sono sviluppate poco dopo le 10 da un Tir in avaria, sono
state spente dai servizi di sicurezza interni all'impianto. I
viaggiatori che erano stati invitati a raggiungere i luoghi
sicuri ora sono stati autorizzati a proseguire il viaggio. La
circolazione verrà ripristinata a senso unico alternato per
consentire le operazioni di traino del veicolo.   
				          