
            
            (ANSA) - ROMA, 31 MAG - Le navi delle ong "dovrebbero
accettare di far salire a bordo un ufficiale di polizia
giudiziaria che, senza intralciare le operazioni di soccorso,
possa fare il lavoro tipico della polizia giudiziaria: serve un
punto di equilibrio tra salvezza delle vite in pericolo ed
accertamento delle responsabilità dei trafficanti". Lo ha detto
il procuratore nazionale antimafia e antiterrorismo, Franco
Roberti in audizione al comitato Schengen.   
				          