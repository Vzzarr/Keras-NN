
            
            (ANSA) - CASTRI' DI LECCE (LECCE), 3 GIU - Hanno soccorso la
direttrice, colta da malore, della filiale dell'ufficio postale,
banca che avevano preso di mira per compiere una rapina e, armi
in pugno, le hanno dato un bicchiere di acqua e l'hanno
tranquillizzata per poi riprendere le fasi della rapina che
stavano compiendo. E' accaduto a Castrì di Lecce, nel Salento,
dove ora sono in corso indagini da parte dei carabinieri per
individuare e arrestare i tre rapinatori gentlemen che sono
riusciti a fuggire portando via circa 60.000 euro. I malfattori,
dopo essere penetrati all'interno dell'Ufficio postale
attraverso un foro praticato da un muro esterno hanno atteso per
tutta la notte che i dipendenti entrassero all'orario
dell'apertura, per poi intimare, pistole in mano, di consegnare
i soldi contenuti nella casse. La direttrice, colta da malore, è
stata soccorsa dagli stessi rapinatori che le hanno dato un
bicchiere di acqua e l'hanno rassicurata per poi fuggire con il
bottino.   
				          