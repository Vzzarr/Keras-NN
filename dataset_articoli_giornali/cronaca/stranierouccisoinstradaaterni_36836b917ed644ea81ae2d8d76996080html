
            
            (ANSA) - TERNI, 18 LUG - Un albanese di 49 anni è stato
ucciso stamani a Terni dopo essere stato colpito con alcuni
colpi di pistola all'addome, sembra sette, mentre si trovava in
via Galvani, nel centro della città. In corso le indagini dei
carabinieri per identificare il responsabile del delitto. Sul
posto anche la polizia.   
				   Alcune persone che abitano in zona hanno riferito di avere
udito delle urla poco prima degli spari. Non si esclude quindi
che ci sia stata una lite tra la vittima e il suo aggressore.   
				   L'uomo è morto poco dopo essere stato colpito.   
				          