
            
            (ANSA) - CASERTA, 17 LUG - Choc alla Reggia di Caserta per il
suicidio di una donna, una 44enne architetto residente a Napoli.   
				Un custode ha visto la donna mentre si gettava dalla terrazza ed
ha avuto un malore.   
				   Secondo le prime ricostruzioni effettuate dagli investigatori
della Questura di Caserta, la 44enne, che già due giorni fa era
venuta alla Reggia, questa mattina si è recata negli uffici
della Sovrintendenza posti nel secondo cortile interno sulla
destra del cannocchiale; ha fatto il pass allo sportello a pian
terreno, dicendo di dover andare in biblioteca. Ha quindi preso
l'ascensore, è arrivata al terzo piano dove ci sono gli sia
uffici amministrativi della Sovrintendenza che la stessa
biblioteca. Uscendo dall'ascensore non si è diretta verso il
posto che aveva indicato, ma è stata vista da un custode parlare
animatamente a telefono e dirigersi verso una vicina finestra
che dava sul cortile; a questo punto la donna ha scavalcato e si
è lanciata, nonostante il tentativo disperato del custode di
fermarla.   
				          