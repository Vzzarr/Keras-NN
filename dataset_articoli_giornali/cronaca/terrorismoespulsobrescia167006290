

Le immagini del profilo Facebook del rapper cui era legato il marocchino espulso 

I Carabinieri del Ros hanno eseguito oggi un decreto di espulsione per ragioni di sicurezza nazionale nei confronti del marocchino Mohammed Zakariae Youbi, domiciliato nel bresciano, a Vobarno, il cui nome è emerso in seguito al monitoraggio dell'entourage del foreign fighter Anas El Abboubi, il rapper bresciano già arrestato nel 2013 per reati di terrorismo e, una volta scarcerato, trasferitosi in Siria per unirsi alla jihad. Per gli investigatori che hanno monitorato i profili socil a lui riconducibili, Youbi, 25 anni, avrebbe svolto una "incessante attività di proselitismo nei confronti di altri coetanei di Vobarno, anche avvicinando giovani nei luoghi pubblici".
 
Terrorismo, la jihad del rapper bresciano finito nella lista foreign fighters degli Usa 
    Inoltre, "l'orientamento ideologico radicale del giovane" sarebbe emerso anche dai contatti intrattenuti con un altro extracomunitario - a sua volta legato ad Anas El-Abboubi - e dal fatto che il giovane aveva cambiato totalmente anche il suo aspetto e la sua condotta di vita. Sul pc e sul cellulare di Youbi è stato trovato "materiale di inequivocabile interesse". In particolare: nel computer sono stati recuperati numerosi files di natura jihadista e nel telefono alcune chat messenger tra Youbi e un sedicente "Mehdi New" pure lui trasferitosi in Siria per combattere.






