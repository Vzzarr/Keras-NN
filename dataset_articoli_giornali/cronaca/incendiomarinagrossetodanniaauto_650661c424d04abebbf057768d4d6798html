
            
            (ANSA) - GROSSETO, 16 LUG - Un nuovo incendio si è sviluppato
nel Grossetano, a Marina di Grosseto. Le fiamme si sono
sviluppate lungo la strada che collega il mare con la strada
Castiglionese: un lungo viale con ai lati folta vegetazione,
soprattutto pini, proprio nei presi in cui nel 2012 bruciarono
70 ettari di boscaglia. Nel rogo sono rimaste bruciate o
danneggiate una decina di auto parcheggiate lungo la strada,
probabilmente di proprietà di chi abita in alcune villette nella
zona che potrebbero essere minacciate dalle fiamme.   
				          