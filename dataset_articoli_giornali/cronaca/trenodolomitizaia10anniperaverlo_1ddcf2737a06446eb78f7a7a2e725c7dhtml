
            
            (ANSA) - BELLUNO, 17 LUG - Il collegamento ferroviario fra
Calalzo di Cadore (Belluno) e Cortina d'Ampezzo (Belluno), sulla
sede della vecchia linea del "Treno delle Dolomiti", potrebbe
essere ripristinato al massimo in 10 anni. Ne ha parlato oggi il
presidente della Regione Veneto, Luca Zaia, a Belluno,
illustrando le due ipotesi progettuali allo studio: la prima su
un tracciato attraverso la Valle del Boite, il secondo con un
percorso più lungo e che arriverebbe lambire la base delle Tre
Cime di Lavaredo. I costi preventivati oscillano fra i 715 ed i
745 milioni di euro. Il sistema consentirebbe di collegare
Venezia a Cortina in poco più di due ore.   
				          