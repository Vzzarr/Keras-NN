
            
            (ANSA) - SAN VITO DEI NORMANNI (BRINDISI), 4 GIU - Getta a
terra un mazzo di rose posato temporaneamente sul suo tavolo da
un extracomunitario che cerca di venderle per sbarcare il
lunario e, quando due avventori la invitano a raccoglierle per
rispetto nei confronti del venditore, lei si innervosisce e li
aggredisce ferendoli rispettivamente con una bottiglia e con un
coltello tirato fuori dalla borsetta. Protagonista della bravata
è stata la notte scorsa una giovane 22enne brindisina, Sharon
Foria, arrestata dai carabinieri della Stazione di Carovigno e
ora ai domiciliari con le accuse di tentato omicidio e lesioni
personali aggravate.   
				          