
            
            (ANSA) - CITTA' DI CASTELLO (PERUGIA), 16 LUG - "Andare piano
in Vespa ti allunga la vita. Basta però indossare sempre il
casco, rispettare i limiti di velocità e la segnaletica": parola
di nonna Luisa, che a 105 anni ha dato vita a uno spot per la
sicurezza stradale, rivolto in particolare ai giovani, a Città
di Castello in occasione del Raduno nazionale dei Vespa club
promosso dagli appassionati tifernati. Vi hanno partecipato in
oltre 400 provenienti da tutta Italia, dal Belgio e dalla
Germania.   
				   Luisa Zappitelli, nata a Città di Castello l'8 novembre del
1911, ha tenuto a battesimo l'iniziativa. La nonna-vespista -
riferisce il Comune -, accompagnata dai figli ha posato per le
tradizionali foto di rito prima di dare il via alla
manifestazione e a un tour turistico in altotevere. "Senza il
casco non faccio le foto - ha però subito detto - perché spesso
salva la vita e bisogna sempre indossarlo, andare piano e
rispettare i limiti di velocità e tutte le regole del codice
della strada. (ANSA).   
				          