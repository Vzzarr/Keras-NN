
            
            (ANSA) - ROMA, 2 GIU - Quattrocento sindaci con le loro fasce
tricolori e, in prima fila, quelli dei Comuni del Centro Italia
colpiti dal terremoto, hanno aperto la parata per il 71/o
anniversario della Repubblica, il cui motto è "Insieme per il
Paese". "C'è da fare tanto ma penso che ora siamo sulla strada
giusta per la ricostruzione", ha detto il sindaco di Bari e
presidente dell'Anci, Enzo Decaro. "Non ci sentiamo abbandonati
ma un po' trascurati sì", ha poi affermato il sindaco di Arquata
del Tronto, Aleandro Petrucci. "Speriamo di riportare presto la
maggior parte dei nostri cittadini" nelle loro case, ha
aggiunto, sottolineando di vedere "molta solidarietà" da parte
della gente e dei comuni anche lontani dalle zone terremotate.   
				   Dal Papa, l'augurio perché il Paese prosperi in concordia e
aiuti la pace. "Possa l'Italia progredire e prosperare nella
concordia, offrendo il suo prezioso contributo alla pace e alla
giustizia nel mondo", ha detto il pontefice.   
				          