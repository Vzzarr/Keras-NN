
            
            (ANSA) - BARBERINO DEL MUGELLO (FIRENZE) - Per facilitare le
operazioni di riempimento dei serbatoi degli aerei impegnati in
Toscana negli spegnimento dei molti incendi in corso, i bagnanti
del lago di Bilancino e i natanti presenti sullo specchio
d'acqua sono stati invitati a rientrare. In alcuni minuti,
secondo quanto si è appreso, il lago è stato così reso
immediatamente disponibile alle operazioni di carico acqua dei
serbatoi degli aerei antincendio. Sul posto stanno verificando
il normale svolgimento delle operazioni sia i vigili del fuoco
sia i carabinieri della compagnia di Borgo San Lorenzo e alcune
pattuglie della polizia municipale di Barberino del Mugello.   
				          