
            
            (ANSA) - MILANO, 16 LUG - Una automobile è stata investita,
intorno alle 19.15, da un treno a un passaggio a livello sulla
strada statale 234 nel territorio di Codogno, nel Lodigiano:
secondo quanto reso noto dal 118, all'interno della vettura
c'era una persona, sembra un uomo, che è morta all'istante per
l'impatto. Sul posto sono intervenuti ambulanza, auto-medica,
vigili del fuoco e carabinieri. Non è ancora stata accertata la
precisa dinamica dell'incidente.   
				          