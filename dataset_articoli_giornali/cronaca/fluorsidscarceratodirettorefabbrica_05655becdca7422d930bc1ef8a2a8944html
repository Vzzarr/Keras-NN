
            
            (ANSA) - CAGLIARI, 1 GIU - Il Gip del Tribunale di Cagliari
ha disposto gli arresti domiciliari anche per Michele Lavanga,
direttore dello stabilimento Fluorsid di Macchiareddu
(Cagliari), unico sino ad oggi ancora a Uta dopo la
scarcerazione avvenuta ieri di altri due dirigenti coinvolti
nell'inchiesta sul presunto disastro ambientale nell'azienda che
fa capo al presidente del Cagliari Tommaso Giulini (non
indagato). La decisione è arrivata questa mattina per ragioni di
salute. A sollecitare la sua scarcerazione erano stati gli
avvocati Massimiliano Delogu e Luigi Concas.   
				   Ieri il Tribunale del Riesame di Cagliari aveva disposto i
domiciliari per Sandro Cossu, responsabile della sicurezza
ambiente della Fluorsid, e Alessio Farci, ingegnere a capo della
produzione dell'azienda. Sono tutti indagati nell'ambito
dell'inchiesta del pm Marco Cocco sul presunto inquinamento
nell'area dell'industria di Assemini, legato al sistema di
smaltimento degli scarti di lavorazione.   
				          