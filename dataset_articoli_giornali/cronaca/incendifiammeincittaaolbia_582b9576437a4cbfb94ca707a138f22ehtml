
            
            (ANSA) - OLBIA, 16 LUG - I carabinieri di Olbia stanno
evacuando una casa in via Iesolo, nel quartiere a sud della
città, dove intorno alle 13.30 sono ripartite le fiamme nello
stesso punto interessato dal grosso incendio di venerdì notte
partito in via Modena alle spalle del centro commerciale Auchan.   
				La direzione del vento, questa volta, sta mettendo in serio
pericolo le abitazioni. Sul posto stanno operando le squadre dei
vigili del fuoco di Olbia e Arzachena.   
				          