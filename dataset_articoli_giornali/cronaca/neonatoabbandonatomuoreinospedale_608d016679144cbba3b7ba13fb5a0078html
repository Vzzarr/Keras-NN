
            
            (ANSA) - TORINO, 30 MAG - Un neonato è stato abbandonato
questa mattina a Settimo Torinese. Portato in ospedale, è morto
poco dopo. Il piccolo è stato trovato da un uomo che stava
tornando dal lavoro. E' stato lui a chiamare immediatamente il
112. Il bimbo, probabilmente appena partorito, è stato lasciato
sul ciglio della strada. Soccorso dal personale del 118 e
trasferito d'urgenza all'ospedale Regina Margherita di Torino, è
apparso subito in gravi condizioni. Sono in corso le indagini
dei carabinieri della compagnia di Chivasso.   
				          