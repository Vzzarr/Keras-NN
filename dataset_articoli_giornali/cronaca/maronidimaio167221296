
"Rispetto alle dichiarazioni dell'onorevole Di Maio confermo che sarà subito querelato per diffamazione aggravata e fin da ora gli chiedo sin da ora di rinunciare all'immunità parlamentare". Roberto Maroni presidente di Regione Lombardia risponde così a Luigi Di Maio del Movimento cinque Stelle, che ieri a Monza ha affermato che i soldi per le cooperative di Buzzi per gestire i campi rom venivano dal ministero dell'Interno e che allora come ministro c'era Roberto Maroni.
 
Legge elettorale, Di Maio: "Modello tedesco non è inciucio con Renzi, serve per votare subito"












 
	         





"Io sono stato criticato perché ho osato dire che ci sono imbarcazioni che invece di salvare le vite stanno traghettando le persone dalle coste libiche e quelle italiane - aveva detto Di Maio, nella città lombarda per sostenere il candidato grillino alle prossime comunali - noi non ci stiamo a passare per gli scemi di Europa che creano ponti tra le coste libiche e quelle siciliane, io ne sono convinto: ci sono ambulanze del mare che salvano vite, ma non ci sto ai taxi del mare che si mettono d'accordo con scafisti prendono gli immigrati li mettono sulle navi Ong e le portano al posto più lontano invece che a Malta o a Tunisi. Quando chiediamo a queste Ong di venire in Parlamento per dire dove prendono i soldi per queste operazioni, non ci esibiscono i bilanci. Per questo sarei razzista? Io voglio vederci chiaro. In Mafia Capitale - il passaggio in cui attacca il presidente della Regione - i soldi per le cooperative venivano dal ministero dell'Interno e allora come ministro c'era il vostro governatore, Robero Maroni. Da lì che partivano i soldi che andavano per gestire i campi rom e che finanziavano le cooperative di Buzzi quindi possiamo dire che la Lega ha finanziato il Pd".

 






