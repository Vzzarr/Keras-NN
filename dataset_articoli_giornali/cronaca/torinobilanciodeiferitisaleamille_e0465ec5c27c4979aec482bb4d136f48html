
            
            (ANSA) - TORINO, 4 GIU - Sono un migliaio le persone rimaste
ferite ieri sera a Torino tra la folla che è iniziata a scappare
dal centro, dove stava assistendo alla finale di Champions
League dal maxi schermo allestito in piazza San Carlo.   
				   Un boato la causa del panico, forse un petardo, che ha
scatenato il fuggi fuggi nel quale le persone sono rimaste
travolte.   
				   La maggior parte dei feriti è stata medicata per lievi
contusioni e tagli, 7 o 8 i codici rossi, tra cui una ragazza
alle Molinette e un bimbo al Regina Margherita in prognosi
riservata.   
				          