
            
            (ANSA) - ROMA, 17 LUG - Violazione della normativa sulla
sicurezza nei luoghi di lavoro per infortuni causati a terzi. E'
questa la nuova contestazione dei pm della Procura di Roma nei
confronti del conducente del convoglio delle metro che mercoledì
sera ha trascinato per alcuni metri una donna che era rimasta
incastrata nelle porte dell'ultima carrozza. Nel fascicolo a
Gianluca Tonelli è contestato anche il reato di lesioni
personali. Non è escluso che entro la fine di questa settimana,
assistito dall'avvocato Francesco Compagna, possa essere
convocato per un interrogatorio. Nei prossimi giorni i
magistrati di piazzale Clodio disporranno una consulenza tecnica
per capire se quel treno (un convoglio di vecchia generazione),
che è ora e' stato sequestrato, fosse stato sottoposto a
controlli e manutenzione e se fosse a norma in tema di sicurezza
dei viaggiatori.   
				          