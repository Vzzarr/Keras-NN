
            
            (ANSA) - VENEZIA, 28 MAG - Sotto lo striscione "Venezia è
sacra rispettate le sue pietre" aderenti all'associazione
'masegni & nizioleti' e rappresentanti della comunità bengalese
hanno dato via oggi a una azione di "pulitura civica" dei muri
esterni e delle saracinesche di una decina di esercizi
commerciali imbrattati da scritte e disegni nella zona di
sant'Agostin, a Venezia. "E' un modo - ha detto Alberto Alberti,
presidente dell'associazione, non nuova a questo tipo di
iniziative - per una sensibilizzazione comune, di tutte le
realtà che vivono e operano a Venezia, a favore di una città che
ha bisogno di essere rispettata".   
				          