

Dalla provincia di Potenza alla Liguria. Ha viaggiato per centinaia di chilometri e lungo 45 anni il quadro del 1.400, rappresentante San Leonardo, ritrovato dai carabinieri del nucleo tutela patrimonio culturale di Bari in una casa d'aste e rubato dalla chiesa di San Luca ad Armento nel 1972. Il quadro, ritrovato in pessime condizioni e ora sottoposto a restauro, sarebbe stato venduto entro tre giorni dall'esposizione.
 
Bari, le opere d'arte rubate scoperte dai carabinieri

È solo uno dei preziosi pezzi (il valore stimato è di 40mila euro), recuperati negli ultimi mesi. Ci sono tre rarissime maioliche medievali rubate nel 2003 a Cerignola, pergamene trafugate dalla diocesi di Conversano nel 2008. Un tesoro il cui valore complessivo è di oltre 500mila euro. Ma nell'attività dei carabinieri specializzati, guidati dal capitano Mariange Stefàno, rientra anche la caccia ai tombaroli: due quelli arrestati in flagranza nell'ultimo anno

Tra i falsi sequestrati ci sono molti oli su tela erroneamente attribuiti ai maestri Nino Caffè, Mario Schifano e Michelangelo Pistoletto. L'attività di prevenzione si estende anche sul web dove è facile scovare vendite e cataloghi online di opere rubate: nel giro di 24 ore e grazie a una ricca banca dati è possibile risalire all'opera e anche a chi ha postato l'offerta.







