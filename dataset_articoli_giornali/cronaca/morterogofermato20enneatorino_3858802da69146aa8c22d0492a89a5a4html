
            
            (ANSA) - ROMA, 01 GIU - Fermato dalla polizia un 20enne con
l'accusa di essere responsabile della morte delle tre sorelline
nomadi decedute nel rogo del loro camper nel parcheggio di un
centro commerciale in zona Centocelle a Roma. La Squadra Mobile
di Roma, in collaborazione con la Squadra Mobile di Torino, ha
eseguito il fermo nei confronti di Seferovic Serif, con
precedenti per reati contro il patrimonio, poiché gravemente
indiziato di essere il responsabile dell'omicidio plurimo delle
sorelle Elisabeth, Francesca e Angelica Halilovic.   
				   Il fermato, che a Torino aveva trovato ospitalità da alcuni
parenti ed è stato tradito dalla compagna che lo ha raggiunto
oggi dalla Sardegna, era stato arrestato dalla polizia per il
furto della borsa della studentessa cinese Zhang Yao morta poco
dopo essere stata investita da un treno mentre inseguiva i suoi
scippatori lo scorso anno a Roma.   
				   Dietro il triplice delitto ci sarebbe stati alcuni litigi tra
la famiglia delle sorelline e quella del fermato.   
				          