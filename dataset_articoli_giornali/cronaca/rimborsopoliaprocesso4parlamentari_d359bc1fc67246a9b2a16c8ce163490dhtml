
            
            (ANSA) - REGGIO CALABRIA, 17 LUG - Ci sono anche quattro
parlamentari in carica tra gli ex consiglieri regionali della
Calabria rinviati a giudizio dal Gup di Reggio Calabria Adriana
Trapani in relazione all'inchiesta cosiddetta "Rimborsopoli" per
i presunti illeciti nella gestione dei fondi dei gruppi
consiliari. Si tratta di Bruno Censore e Demetrio Battaglia, del
Pd; Ferdinando Aiello, di Sel, e Giovanni Bilardi, del gruppo
"Federazione della libertà".   
				   Tra i rinviati a giudizio anche gli ex presidenti della
Giunta regionale Agazio Loiero e gli ex presidenti del Consiglio
Antonio Scalzo e Giuseppe Bova e i consiglieri regionali tuttora
in carica Carlo Guccione e Vincenzo Ciconte, entrambi del Pd.   
				Ciconte, tra l'altro, é stato candidato a sindaco di Catanzaro
nelle elezioni amministrative del giugno scorso, battuto al
ballottaggio da Sergio Abramo, del centrodestra.   
				   Prosciolto, invece, da ogni accusa l'ex consigliere Candeloro
Imbalzano, già presidente della seconda Commissione 'Bilancio'.   
				          