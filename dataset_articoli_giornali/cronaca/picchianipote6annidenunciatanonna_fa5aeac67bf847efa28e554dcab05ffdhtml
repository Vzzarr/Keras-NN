
            
            (ANSA)- MILANO, 3 GIU - Una cinquantacinquenne cinese è stata
denunciata per maltrattamenti in famiglia dalla Polizia di Stato
di Cinisello Balsamo (Milano) per aver picchiato il nipotino di
sei anni, lasciatole in custodia dai genitori in un appartamento
di Sesto San Giovanni (Milano). A quanto si è appreso la nonna
lo avrebbe schiaffeggiato ripetutamente al volto, al collo e
agli arti, fino a fargli uscire sangue dal naso.   
				   La Polizia è arrivata sul posto a seguito di una telefonata
dei vicini di casa, che avevano udito il bimbo gridare e
piangere. Quando gli agenti sono entrati in casa, il bambino era
accucciato in un angolo del salotto, in lacrime e con visibili
segni di percosse. Trasportato in ospedale a Cinisello Balsamo,
è stato dimesso con una prognosi di sette giorni. A seguito
dell'accaduto, il bimbo, maggiore di tre fratelli (anche loro in
casa al momento dell'aggressione) è stato temporaneamente
affidato a una comunità.   
				          