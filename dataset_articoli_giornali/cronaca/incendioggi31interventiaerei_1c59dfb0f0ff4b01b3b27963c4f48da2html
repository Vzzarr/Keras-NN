
            
            (ANSA) - ROMA, 17 LUG - È stata una nuova giornata senza
tregua quella di oggi per gli equipaggi di Canadair ed
elicotteri della flotta aerea dello Stato, coordinati dalla
Protezione Civile. Alle 18.00 sono 31 le richieste di concorso
aereo ricevute dal Centro Operativo Aereo Unificato del
Dipartimento: 10 dalla Campania, 6 dal Lazio, 3 dalla Toscana e
dalla Calabria, 2 richieste regionali da Liguria, Abruzzo,
Sardegna e Sicilia, soltanto una dall'Umbria.   
				   Anche oggi gli equipaggi sono stati impegnati dalle prime
luci del giorno nelle operazioni di spegnimento dei tanti
incendi boschivi per cui si è reso indispensabile il supporto
della flotta aerea di Stato alle operazioni svolte dalle squadre
a terra. Al momento l'attività dei mezzi impegnati (14 Canadair,
8 elicotteri dei Vigili del Fuoco e 2 elicotteri della Difesa) è
concentrata sulle situazioni più critiche e ha permesso di
mettere sotto controllo o spegnere, finora, 6 roghi. Le attività
proseguiranno finché le condizioni di luce consentiranno di
operare in sicurezza.   
				          