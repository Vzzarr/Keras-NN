
            
            (ANSA) - FIRENZE, 17 LUG - Intervento delle Fs sulla linea
Tav tra Firenze e Bologna per portare soccorso a un Frecciarossa
rimasto fermo in galleria nel tratto fra Castello e San Piero a
Sieve. A bordo ci sono diverse centinaia di passeggeri. Il treno
è il Salerno-Milano 9514, ripartito da Firenze Santa Maria
Novella poco dopo le 10. Raggiunta la galleria verso
l'Appennino, il convoglio si è bloccato per un guasto non
rapidamente riparabile sul posto. Pertanto, si spiega da Fs, è
stato inviato, sempre da Firenze, verso le 11.30, un locomotore
di soccorso, per agganciare il Frecciarossa guasto e trainarlo
indietro a Santa Maria Novella. Qui i passeggeri verranno
trasferiti su un convoglio 'di riserva' per il prosieguo del
viaggio mentre il treno guasto sarà messo in riparazione.   
				          