
            
            (ANSA) - PORTO TORRES (SASSARI), 15 LUG - Capotreno aggredita
e molestata sessualmente da un gruppo di nigeriani alla Stazione
marittima di Porto Torres. Dopo essere stata assalita, la donna
è stata costretta a rivolgersi ai medici del Pronto soccorso di
Sassari: è ora sotto osservazione in stato di choc. L'episodio
si è verificato questa mattina sul treno in partenza dalla
stazione marittima con destinazione Sassari, durante un
controllo biglietti. La Polizia ferroviaria ha identificato gli
aggressori ma al momento non risultano provvedimenti di fermo.   
				          