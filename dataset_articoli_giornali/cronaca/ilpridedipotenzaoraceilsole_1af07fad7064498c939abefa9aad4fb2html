
            
            (ANSA) - POTENZA, 3 GIU - Un migliaio di persone, provenienti
anche da altre regioni, stanno partecipando a Potenza alla prima
edizione del "Basilicata Pride": si sono ritrovate in piazza
Mario Pagano nel centro storico del capoluogo lucano e poi, con
in testa Vladimir Luxuria, sfileranno per le vie della città
fino al Parco Baden Powell dove in serata ci sarà la festa
finale. "Quando siamo arrivati a Potenza nel pomeriggio, intorno
alle 3, diluviava - ha raccontato Luxuria - adesso, invece, è
uscito il sole e fa caldo: questo vuol dire che Dio non è
omofobo".   
				          