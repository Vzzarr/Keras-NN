
            
            (ANSA) - ROMA, 30 MAG - E' stata arrestata dalla polizia la
romana di 43 anni che ieri sera, alla guida di una Smart, ha
investito 5 persone in via dei Colli Portuensi a Roma. La donna
è risultata positiva al "drug test" ed è stata trovata anche in
possesso di una dose di cocaina. A quanto reso noto, era alla
guida della sua auto nonostante le fosse stata revocata la
patente di guida a febbraio del 2016. Dalla successiva
perquisizione domiciliare gli agenti del commissariato San Paolo
e del reparto Volanti, hanno  sequestrato altre dosi di cocaina,
circa 6 grammi.   
				          