
            
            (ANSA) - FIRENZE, 30 MAG - Acqua sui sagrati delle chiese e
sui marciapiedi per contrastare i bivacchi dei turisti: è la
nuova norma a tutela del decoro del centro di Firenze annunciata
dal sindaco Dario Nardella. 
   Il sindaco ne ha parlato oggi in diretta a un'emittente
radiofonica. "Passeremo nelle ore di pranzo sia sulle gradinate
delle chiese che sui marciapiedi delle strade dove ci sono più
alimentari per bagnare e pulire i marciapiedi", ha spiegato
Nardella "se il turista vorrà sedersi si bagnerà, anche se forse
avremo qualche turista in meno a bivaccare sui marciapiedi".   
				          