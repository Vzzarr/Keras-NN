
            
            (ANSA) - CIPRESSA (IMPERIA), 3 GIU - Un dipendente che sia in
grado di svolgere tre differenti lavori: l'agente di polizia
municipale, il messo e il conducente di scuolabus. E' quanto
cerca il Comune di Cipressa (Imperia) che ha emesso un apposito
bando per trovare il lavoratore disponibile.   
				   Nella pubblicazione viene spiegato che l'amministrazione è
alla ricerca di un impiegato "Istruttore - Categoria giuridica
ed economica C". La vicenda ha fatto discutere in paese. E' vero
che spesso nei piccoli centri come Cipressa, che ha circa 1.300
abitanti, bisogna fare di necessità virtù e non di rado un
impiegato si accolla più mansioni. In questo caso, tuttavia,
viene sottolineata la singolarità dell'impiegato multi-tasking
che viene cercato con regolare bando.   
				          