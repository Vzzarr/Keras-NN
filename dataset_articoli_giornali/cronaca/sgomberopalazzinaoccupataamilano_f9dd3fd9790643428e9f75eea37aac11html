
            
            (ANSA) - MILANO, 31 MAG - E' in corso, a Milano, lo sgombero
di una palazzina occupata abusivamente in via Gadames. Il luogo
era stato al centro di polemiche perché gli occupanti avevano
deturpato ed esposto la statua di una Madonnina, suscitando
indignazione. Gli squatter, 7 in tutto, si sono asserragliati
sul tetto.   
				   Lo sgombero - spiega la Questura - ha avuto inizio
nelle prime ore della mattina con l'isolamento della zona
interessata, ed è stato effettuato da polizia, carabinieri e
Guardia di Finanza che al momento stanno cercando di convincere
i manifestanti a desistere.   
				          