
            
            (ANSA) - MILANO, 17 LUG - Un immigrato della Guinea è stato
arrestato, a Milano, dalla polizia, dopo aver tentato di
accoltellare un poliziotto nella zona della stazione Centrale.   
				L'agente, a quanto si è appreso, è stato protetto dal giubbotto
antiproiettile ed ha riportato una ferita lievissima. Poi
l'aggressore è stato immobilizzato e arrestato. In base ad una
prima ricostruzione l'uomo era stato segnalato armato di
coltello prima attorno alla stazione, poi mentre cercava di
salire su un bus turistico. Qualcuno ha chiamato la polizia e
quando, sul posto, piazza Duca D'Aosta, è arrivata una Volante
lo straniero, che ha precedenti per lesioni e resistenza, ha
reagito cercando di accoltellare un dei due agenti scesi dalla
vettura. La coltellata è stata neutralizzata dal giubbotto
antiproiettile. Lo straniero è stato bloccato e arrestato mentre
l'agente è stato portato in codice verde al pronto soccorso. 
In stazione Centrale un episodio analogo ai danni di due
militari e un poliziotto si era verificato nel maggio scorso.   
				          