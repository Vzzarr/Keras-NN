
            
            (ANSA) - LAMEZIA TERME (CATANZARO), 15 LUG - Uno stalker è
stato arrestato dai carabinieri di Lamezia Terme per detenzione
illegale di armi e munizioni dopo che nella sua abitazione sono
stati trovati tre fucili e centinaia di cartucce oltre a due
pistole una delle quali nascosta nella tasca di un cappotto e
con il caricatore inserito. L'arresto è avvenuto dopo l'ennesima
denuncia della donna. L'uomo, C.S., di 48 anni, il 26 giugno
scorso era già stato sottoposto, dai carabinieri di Lamezia
Terme, alla misura di sicurezza della libertà vigilata con
obbligo di cura. Il provvedimento era scattato dopo reiterati
comportamenti minacciosi nei confronti della sua vittima, una
giovane ragazza che veniva tartassava con appostamenti nei
luoghi da lei frequentati per poterla incontrare contro la sua
volontà.   
				          