
            
            (ANSA) - ROMA, 4 GIU - Una "folla presa dal panico e dalla
psicosi da attentato terroristico" causati da "eventi in corso
di accertamento". E' stato questo, ieri sera a Torino, a
provocare gli incidenti in piazza San Carlo durante la
proiezione su maxi schermo della finalissima di Champions
League. E' quanto comunica la Prefettura, che aggiorna il
bilancio dei feriti: sono 1.527 e le "maggiori preoccupazioni"
sono per tre persone in "codice rosso", fra cui il bambino
ricoverato all'ospedale infantile Regina Margherita.   
				          