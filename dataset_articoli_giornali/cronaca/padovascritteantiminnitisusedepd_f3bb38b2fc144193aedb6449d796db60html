
            
            (ANSA) - PADOVA, 2 GIU - Una vetrina mandata in frantumi e la
scritta spray "Minniti boia". E' l'atto vandalico compiuto la
notte scorsa a Padova contro la sede del Pd di piazzetta
Forcellini. Proprio oggi il ministro degli Interni, Marco
Minniti, è atteso in città per un'iniziativa elettorale a
sostegno del candidato sindaco dei Dem, Sergio Giordani. Sulla
vicenda indaga la Digos. Prima dell'appuntamento con il ministro
Minniti, che si terrà nel tardo pomeriggio nella sede del
Comune, è previsto anche un sit-in dell'associazione "Padova
accoglie", che contesta le nuove norme sul diritto d'asilo
introdotte dal decreto Minniti.   
				          