
            
            (ANSA) - VALFURVA (SONDRIO), 27 MAG - E' precipitata in un
burrone profondo alcune centinaia di metri sotto gli occhi
atterriti del marito e di alcuni amici e non ha avuto scampo.   
				Vittima della tragedia in montagna avvenuta oggi pomeriggio in
Alta Valtellina è una donna di 45 anni, residente a Vobarno, in
provincia di Brescia. Si chiamava Paola Ferrari.   
				   L'incidente alpinistico si è verificato lungo le pendici del
pizzo San Matteo, a quasi 3 mila metri di altitudine, nel
territorio comunale di Valfurva (Sondrio), il paese turistico
dell'ex campionessa olimpica di sci Deborah Compagnoni e dello
scalatore degli Ottomila Marco Confortola.   
				   L'allarme, alla centrale operativa del 112, e' stato dato
attorno alle 13 dal coniuge con il cellulare. La moglie, come
tutti i componenti della comitiva di escursionisti d'alta quota,
non era in cordata. Procedeva da sola, in fila indiana lungo il
ripido pendio, quando all'improvviso e' accaduta la disgrazia.   
				          