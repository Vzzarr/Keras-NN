
            
            (ANSA) - FIRENZE, 1 GIU - Il sindaco di Pescia (Pistoia),
Oreste Giurlani, è stato arrestato dalla guardia di finanza con
l'accusa di peculato, in esecuzione di una misura di custodia
cautelare ai domiciliari disposta dalla procura di Firenze. Per
l'accusa, tra il 2012 e il 2016 si sarebbe indebitamente
appropriato di denaro, per la cifra complessiva di 570 mila
euro, appartenente alla delegazione toscana dell'Unione
nazionale comuni comunità enti montani (Uncem Toscana), della
quale è stato presidente dal 2005 al 2016.   
				          