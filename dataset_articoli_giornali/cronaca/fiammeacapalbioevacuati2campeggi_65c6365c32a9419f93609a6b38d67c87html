
            
            (ANSA) - CAPALBIO, 16 LUG - Un incendio scoppiato stamani nel
territorio del comune di Capalbio (Grosseto), nella zona del
Padule del Chiarone, al confine col Lazio, ha comportato, in via
precauzionale, l'evacuazione di due campeggi, uno a Pescia
Romana (Viterbo) e uno a Capalbio. Stop poi alla circolazione
dei treni sulla linea Tirrenica e interrotta l'Aurelia. Sul
posto, a coadiuvare il lavoro dei vigili del fuoco e volontari,
anche due mezzi aerei.   
				   Il sindaco di Capalbio, Luigi Bellumori, ha spiegato che il
"forte vento" ha spinto velocemente le fiamme lungo il canale
del Chiarone e che poi, "saltata" la ferrovia, hanno attaccato
la pineta. E "a creare problemi è stato anche molto il fumo".   
				          