
            
            (ANSA) - BOLZANO, 17 LUG - Incidente mortale in montagna nel
gruppo dell'Ortles. Una coppia della repubblica ceca, legata
l'uno all'altra, è precipitata per una trentina di metri in un
crepaccio, mentre stava scalando Monte Cevedale (3.769 m). Per
la donna di 54 anni non c'è stato più nulla da fare; è morta
infatti nel luogo dell'incidente.   
				   L'uomo è stato, invece, tratto in salvo con ferite lievi e
trasportato in ospedale con il Pelikan 1. L'incidente si è
verificato verso le 11.40, a circa 3.400 metri di altitudine
sopra al rifugio Casati. Sul posto sono interventi gli uomini
del Soccorso Alpino della Val Martello e i carabinieri.   
				          