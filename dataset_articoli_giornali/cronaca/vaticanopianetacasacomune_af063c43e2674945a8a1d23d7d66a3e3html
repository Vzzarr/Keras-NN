
            
            (ANSA) - CITTA' DEL VATICANO, 2 GIU - "Il mondo è una 'casa
comune', una dimora per tutti i membri della famiglia umana.   
				Pertanto, nessuna persona, nazione o popolo può imporre in modo
esclusivo la propria comprensione del pianeta. E' per questo che
Papa Francesco invita a 'rinnovare il dialogo sul modo in cui
stiamo costruendo il futuro del nostro pianeta. Perché la sfida
ambientale che viviamo, e le sue radici umane, ci riguardano e
ci toccano tutti'". Così la Santa Sede, tramite il Pontificio
Consiglio del Dialogo interreligioso, nel messaggio ai musulmani
per il Ramadan.   
				          