
            
            (ANSA) - ROMA, 2 GIU - Finisce davanti ai giudici il concorso
per cancelliere bandito dal ministero della Giustizia: il
tribunale di Firenze lo ha sospeso ordinando di ammettere alle
prove i candidati comunitari e gli stranieri in regola col
permesso di soggiorno che erano stati esclusi. Ma il ministero
ha impugnato la sentenza e martedì 6 ci sarà l'udienza. La
vicenda, che riguarda le prove per 800 posti da assistente
giudiziario. Per parteciparvi era necessario il possesso della
cittadinanza italiana. Ed è stato proprio questo a provocare la
battuta d'arresto. Una signora albanese assistita dalla onlus
L'Altro Diritto si è opposta e ha fatto ricorso. E il giudice,
nella parte sostanziale, lo ha accolto e ha stabilito di
sospendere la procedura concorsuale così da permettere agli
stranieri di essere riammessi per la presentazione della domanda
e per partecipare al concorso.   
				          