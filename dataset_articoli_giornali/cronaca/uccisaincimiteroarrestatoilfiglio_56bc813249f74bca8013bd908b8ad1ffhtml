
            
            (ANSA) - CATANIA, 31 MAG - Svolta nelle indagini sull'
uccisione di Maria Concetta Velardi, 59 anni, uccisa il 7
gennaio del 2014 nel cimitero di Catania, dove si era recata per
una visita alla tomba di famiglia: la polizia di Stato ha
arrestato il figlio Angelo Fabio Matà per omicidio aggravato.   
				Nei suoi confronti la squadra mobile ha eseguito un'ordinanza
del Gip. Ad accusarlo il suo dna, trovato sulle tracce
biologiche rilevate sul luogo del delitto. Il movente sarebbe da
ricondurre a dissidi familiari tra madre e figlio.   
				          