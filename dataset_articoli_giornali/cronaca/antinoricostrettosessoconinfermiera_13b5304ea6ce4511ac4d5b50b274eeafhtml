
            
            (ANSA) - MILANO, 31 MAG - "All'inizio dell'incontro lei
voleva avere un rapporto sessuale con me. Io all'inizio
rifiutai, ma lei insisteva e dopo un po' di ore mi sono sentito
costretto". E' uno dei primi passaggi dell'interrogatorio reso
in aula da Severino Antinori, imputato a Milano per aver
'rapinato' ovuli a una giovane infermiera spagnola di origini
marocchine, alla clinica Matris di Milano il 5 aprile dell'anno
scorso.   
				   Il medico rispondendo al pm Leonardo Nesti, ha raccontato di
aver conosciuto la donna in un night club di Siviglia nel
dicembre 2015. "Notai subito che aveva una forte attrazione per
me. Mi prese per mano e mi portò nella mia camera di albergo".   
				Inoltre ha aggiunto "dopo questo rapporto non avevo più
intenzione di vederla". Ma invece si è poi presentata a Milano e
"non sapendo dove andare ho detto, portatela in albergo". In
questa occasione l'infermiera "ha espresso la volontà di fare la
donazione. Io le ho detto di andare alla clinica e di seguire
tutto l'iter di sicurezza per la procedura".   
				          