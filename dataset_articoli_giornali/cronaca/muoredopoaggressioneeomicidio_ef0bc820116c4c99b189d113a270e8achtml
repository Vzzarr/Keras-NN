
            
            (ANSA) - RIMINI, 15 LUG - Per la Procura della Repubblica di
Rimini, la morte di un'anziana ospite di una struttura sanitaria
di Villa Verucchio (Rimini) è stata un omicidio
preterintenzionale. E' l'ipotesi formulata dopo l'indagine della
polizia coordinata dal sostituto procuratore Davide Ercolani,
che ha aperto un fascicolo per il decesso di una donna di 95
anni, morta ieri per un ematoma alla testa. 
   Secondo quanto ricostruito, il 26 giugno l'anziana, allettata
e indifesa, sarebbe stata aggredita da un altro paziente, un
uomo di 78 anni affetto da patologie mentali, ora indagato a
piede libero per omicidio preterintenzionale. L'uomo prima si è
scagliato contro un'altra ospite della strutta procurandole
ferite pesanti al volto e poi si è avventato sulla donna. Le
indagini chiarire la dinamica perché il 78enne, già trasferito
in altra struttura, è sulla sedia a rotelle e cammina solo se
aiutato. Al momento resta l'unico indagato, ma ulteriori
approfondimenti tenderanno a capire se vi siano state o meno
altre responsabilità.   
				          