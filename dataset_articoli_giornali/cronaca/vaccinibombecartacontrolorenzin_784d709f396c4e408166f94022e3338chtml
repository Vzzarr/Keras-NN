
            
            (ANSA) - BERGAMO, 1 GIU - Due piccole bombe carta e alcuni
volantini contro il ministro Lorenzin per la questione dei
vaccini sono stati trovati oggi all'esterno degli ex distretti
Asl di Ponte San Pietro e Sant'Omobono Terme, in provincia di
Bergamo. Gli ordigni contenevano chiodi e sono stati trovati già
esplosi. Non hanno provocato alcun danno. Gli episodi sono
rivendicati dal Mab, Manipolo Avanguardia Bergamo, una
formazione di estrema destra.   
				          