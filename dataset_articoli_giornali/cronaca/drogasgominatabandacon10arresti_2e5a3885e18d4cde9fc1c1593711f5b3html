
            
            (ANSA) - TRIESTE, 31 MAG - Un'organizzazione criminale con
fulcro a Trieste gestiva un traffico di droga, proveniente da
tutto il territorio nazionale e anche da fuori Italia, per
spacciarla nel capoluogo del Friuli Venezia Giulia: è quanto ha
confermato l'indagine del Comando provinciale dei carabinieri di
Trieste che oggi è culminata in un'operazione con dieci arresti
tra Trieste, Torino e Lodi. A questi si aggiungono 21 indagati.   
				L'imputazione per molti di loro è associazione per delinquere.   
				Nel corso dell'indagine, iniziata a ottobre 2014 in seguito a
una segnalazione da parte delle autorità spagnole, sono stati
sequestrati circa un chilo di cocaina, 30 chili di marijuana, 30
chili di hashish.   
				          