
            
            (ANSA) - MILANO, 3 GIU - Due bambini di nove e dieci anni,
sono rimasti feriti a seguito di aggressioni da parte di due
cani, in due diversi episodi, a Cambiago e Cormano (Milano). Nel
primo caso un bimbo di nove anni si è avvicinato a un cane che
stava andando a passeggio al guinzaglio con il padrone a
Cambiago, per fargli una coccola. L'animale, di taglia media, ha
però reagito morsicandolo all'inguine. Trasportato all'ospedale
di Vimercate (Monza), il bambino è stato medicato e dimesso con
una prognosi di quindici giorni.   
				   Nel secondo caso, a Cormano, una bambina di dieci anni è
stata morsa al volto dal suo rottweiler di sei anni,
apparentemente senza motivo mentre era con lui sul divano.   
				Soccorsa dai genitori e accompagnata a Niguarda, la bimba è
stata anche in questo caso medicata e dimessa con una prognosi
di cinque giorni. Il cane è stato prelevato e accompagnato
precauzionalmente presso un canile municipale per essere
valutato.   
				          