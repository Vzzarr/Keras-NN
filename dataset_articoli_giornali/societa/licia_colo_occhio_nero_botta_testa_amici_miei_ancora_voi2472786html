
Licia Colò ha messo in allarme i suoi fan con una fotografia pubblicata su Facebook. La conduttrice è apparsa con un occhio nero e una brutta botta sulla tempia. In accappatoio e con i capelli bagnati ha scritto: "Amici miei buona giornata. Oggi sono felice perché sono ancora con voi. Domenica sera ho fatto una brutta caduta scivolando sullo skatebord di mia figlia (non ci stavo andando!) e ho sbattuto la testa. Pensavo di essermela davvero rotta, invece mi è andata bene...".



"Dopo 48 ore la botta è passata dalla fronte all'occhio e sembro un dalmata, ma passerà presto", e ha chiuso il commento con una pillola di saggezza: "La vita è bella, e ogni volta che succede qualcosa di brutto voglio ricordarlo".
