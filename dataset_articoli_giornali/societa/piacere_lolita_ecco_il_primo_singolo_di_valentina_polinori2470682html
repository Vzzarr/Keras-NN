
E' Lolita, il primo singolo estratto da Mobili, l’album d’esordio di Valentina Polinori, espressione del cantautorato romano che affida a Lolita il suo ingresso nel mondo discografico. Registrato presso Il Cubo Rosso Recording, masterizzato da Fabrizio de Carolis al Reference Mastering e distribuito dall’etichetta Saetta Dischi, dell'album in uscita il prossimo 6 giugno, Valentina Polinori ci regala uno sguardo intimo, di più raffinato. “È una storia di identità, attesa e speranza. Lolita è qualcuno che aspetta e che allo stesso tempo non si sente all’altezza. Non importa se si tratti di un uomo o di una donna perché il suo senso di incompletezza appartiene a tutti. Nel video ho ricreato un mondo di libri e ricordi che trascende i luoghi dove ci sentiamo protetti e imprigionati”, ha raccontato la cantautrice. 

Storica dell’arte. Docente. Musicista. Gallerista. Cantautrice. Romana di nascita, europea d’adozione, Valentina Polinaroi vanta una formazione classica. Classe ‘87, laurea in Storia dell’Arte Contemporanea all’Università La Sapienza di Roma, si trasferisce oltralpe per arricchire il suo bagaglio. Per alcuni anni fa di Parigi la sua casa, qui si specializza negli studi artistici. Con solo bagaglio a mano si sposta per un periodo nei Paesi Bassi. Filo conduttore del suo pellegrinare la musica. È il 2001 quando inizia il suo percorso di formazione artistica al Conservatorio di Santa Cecilia. Dal pianoforte alla chitarra il passo è breve. Imbraccia il nuovo strumento e lo studia da autodidatta. Inizia a scrivere brani inediti. Oggi, dopo due anni di intenso lavoro, annuncia il suo primo disco, Mobili, da lei scritto e arrangiato. 
 




