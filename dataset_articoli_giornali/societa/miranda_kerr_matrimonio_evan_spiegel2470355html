
Matrimonio (in gran segreto) per Miranda Kerr. La trentaquattrenne modella australiana è convolata a giuste nozze col fondatore di Snapchat Evan Spiegel, sposato in una cerimonia intima e sfarzosa tenutasi nella casa di Los Angeles in cui i due convivono da qualche mese.

“Le nozze e il ricevimento sono stati per pochi invitati ma lussuosi ed eleganti – ha raccontato a People una fonte anonima vicina alla coppia -. Miranda ha gran gusto e sapeva esattamente cosa voleva, era entusiasta di sposare Evan”.
 

 




Secondo quanto riferito dal magazine E!News, per dire sì al fascinoso Spiegel, di ben sei anni più giovane di lei, l’ex angelo di Victoria’s Secret avrebbe indossato un vestito color carne con stiloso décolletè e ornamenti a forma di fiore.

Innamoratisi nel 2015 con il più classico dei colpi di fulmine, Miranda e Evan avevano annunciato il loro fidanzamento ufficiale nel luglio del 2016, un annuncio giunto a quasi tre anni esatti dalla fine del primo matrimonio della Kerr, quello (chiacchieratissimo) con l’attore Orlando Bloom,  l’uomo da cui nel 2011 la modella ha avuto il figlio Flynn.
 
