
Leonardo DiCaprio ha fatto ancora centro. Secondo quanto riferito da eonline.com, l’irresistibile attore americano avrebbe affascinato e sedotto l’ennesima top model: l’ultima conquista del divo di Titanic sarebbe niente meno che la modella Bella Hadid, con cui il quarantaduenne interprete premio Oscar sarebbe stato “beccato” nel corso di una chiacchierata decisamente intima.
 

 



L’occasione dell’incontro tra i due è stato l’evento Fashion For Relief, show benefico tenutosi a Cannes nei giorni del Festival del cinema a cui Leo ha partecipato come ospite e in cui Bella, più giovane dell’attore di oltre vent’anni, ha sfilato incantando tutto il pubblico, DiCaprio incluso.

Del resto, come già detto, la star di The Revenant è uno che di bellezze da passerella se ne intende davvero, visto che, tra i nomi delle sue tantissime ex fiamme, compaiono anche quelli di Gisele Bündchen, Bar Rafaeli, Erin Heatherton, Toni Garrn, Kelly Rohrbach e Nina Agdal, mollata proprio poco tempo prima di sbarcare a Cannes.

Al Fashion For Relief, comunque, a quanto pare, DiCaprio non avrebbe avuto occhi solo per Bella Hadid: stando al Daily Mail, infatti, durante la serata, Leo ci avrebbe provato pure con la cantante Rita Ora. D’altronde, si sa, il lupo (di Wall Street) perde il pelo ma non il vizio.
 
