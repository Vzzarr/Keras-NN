
UN PC per giocare, dentro uno smartphone Android. Questa la promessa di LiquidSky 2.0, che arriva sul Play Store in versione beta. Ma come fa? Utilizzando l'infrastruttura cloud di Ibm, di fatto sul telefono/tablet dell'utente si accede al catalogo di giochi tramite un pc virtuale. Una sorta di Netflix dei videogiochi, per ora però solo per Android e Windows, ancora niente Apple. Charamente servono un dispositivo Android sufficientemente potente e una buona connessione, 5Ghz in Wifi è il suggerimento dell'azienda, o anche un 4G stabile. Ma la realtà dei giochi "in streaming" è ormai arrivata anche nelle tasche degli utenti.

Insomma giocare a OverWatch su uno smartphone oggi è possibile. E tecnicamente l'idea è resa sostenibile proprio dalla capillarità fisica dei punti cloud di Ibm, che consentono all'app di funzionare in tutto il mondo. Il funzionamento è semplice: dall'interfaccia di LiquidSky si posson scaricare giochi o accedere alle proprie librerie tra cui Steam e Gog. Lultimo aggiornamento di di LiquidSky 2.0 equipara le performance della versione Android a quella Windows, anch'essa ancora in beta. Il modello di business offre una versione gratuita con annunci pubblicitari, può abbonarsi o acquistare crediti singoli o multititolo. 






