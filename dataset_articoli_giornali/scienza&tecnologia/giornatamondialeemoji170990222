
SONO almeno 5 miliardi le faccine che ogni giorno vengono spedite solo su Facebook Messenger. Il numero dà la portata di un fenomeno che ormai è parte integrante della comunicazione digitale. In occasione della giornata mondiale (la quarta), la compagnia di Mark Zuckerberg fa sapere anche quanti sono le emoji utilizzate quotidianamente sul social network: più di 60 milioni.
Facebook, le emoji ora anche nei commenti
A sancire l'esistenza delle 2.666 emoji ufficiali è il Consorzio Unicode che si occupa di standardizzare i pittogrammi in modo che siano visibili su ogni dispositivo e sistema operativo. La più utilizzata nel mondo è la faccina che ride fino alle lacrime. A certificarlo sono state le università del Michigan e di Pechino, che hanno analizzato 400 milioni di messaggi inviati da 4 milioni di smartphone in 212 Paesi. La faccia che ride a crepapelle è stata incoronata anche dai dizionari Oxford, che l'hanno eletta parola dell'anno 2015.
Le nuove 'gaymoji' di Grindr
    Tornando al social network più popolato del mondo, la preferenza globale è per la faccina con le lacrime di gioia, a quota 332 milioni. Seguono quella con gli occhi a cuore (254 milioni) e quella che manda il bacio a forma di cuore (160 milioni).
Chat, il sarcasmo ha le sue faccine
    Le emoji però vanno al di là delle faccine e dei sentimenti ed emozioni che esprimono, per dare rappresentazione a tutto ciò che fa parte della vita: dal cibo al meteo, dagli sport agli animali, dalle auto all'abbigliamento. Un arsenale espressivo che ha consentito di tradurre in emoji persino i libri: Moby Dick, Pinocchio, Peter Pan, Alice nel paese delle meraviglie, fino alla Bibbia.
EmojiWorldBot, per capirsi con le faccine in tutto il mondo
    E i disegnini a disposizione stanno per aumentare. In autunno dovrebbero infatti arrivarne 56 nuovi, appena standardizzati dal Consorzio Unicode insieme al simbolo del bitcoin, la moneta virtuale più nota.
App, svela le nuove emoticon per i suoi dispositivi






