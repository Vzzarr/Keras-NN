
È uno dei mari più affascinanti del nostro Paese, ma il suo fondale è stato spesso origine di catastrofi devastanti. L’ultima, in termini cronologici, è quella che si abbatté su Messina e Reggio Calabria. Qui, nel 1908, un terremoto di magnitudo 7.1  con epicentro localizzato nello Stretto di Messina, seguito da un violento tsunami, distrusse gran parte delle due città costiere, causando oltre 80mila vittime. Per l’Italia fu il disastro naturale più grave della sua storia, per lo Stretto di Messina e la vicina area ionica solo l’ultimo di una lunga serie di fenomeni sismici che si perdono nella notte dei tempi. Dal primo terremoto di cui si ha notizia, avvenuto nel 362 D.C., l’area dello Ionio occidentale è sempre stata soggetta a terremoti rilevanti. Ora un progetto si propone di fare luce sulle cause che li hanno generati. Si chiama Sismofaults 2017 ed è portato avanti grazie al sodalizio scientifico di CNR, INGV e Università La Sapienza di Roma. L’obiettivo è individuare e definire le faglie che hanno dato origine a terremoti e tsunami e raccogliere informazioni per lo studio di fenomeni in grado di anticipare gli eventi sismici.
 
Dai fondali del Mar Ionio un aiuto per comprendere i terremoti













 
	         





Il cuore del progetto è costituito dall’installazione, sui fondali del Mar Ionio a una profondità fino a circa 2600 m, di otto sismometri e due moduli con sensori geochimici. Negli ultimi anni l’acquisizione di dati provenienti da diverse fonti di rilevazione hanno permesso di eseguire una mappatura delle faglie sottomarine che hanno originato tsunami e terremoti. Ora si prova a comprendere meglio la natura delle faglie presenti, la possibile presenza di segnali di origine geochimica correlati ai terremoti, la natura delle frane sottomarine che agitano il fondale.
La mappa degli strumenti di fondo mare installati nel Mar Ionio

	
   		 
Il primo obiettivo è verificare e comprendere l’attività tettonica e sismica delle faglie recentemente identificate. Verranno, per questo scopo, installati sui fondali otto sismometri localizzandoli vicino alle aree interessate. La speranza è di elaborare una nuova mappa dei fenomeni sismici dell’aerea. Ma l'obiettivo più ambizioso è verificare se esistano possibili eventi geochimici in grado di anticipare gli eventi sismici. Per questo scopo due moduli dotati di sensori geochimici verranno installati vicino alle faglie e alle aree vulcaniche. Il loro compito sarà quello di registrare le emissioni di anidride carbonica, ossigeno e metano e correlarle all’attività sismica sotto osservazione.
Sismofaults 2017: le immagini 3D del progetto
    Le modalità di degassamento osservate potrebbero rivelarsi utili alleati nello studio di fenomeni precursori dei terremoti nell'area considerata. Infine sarà compito del progetto verificare se le coste della Sicilia orientale o della Calabria siano soggette a fenomeni franosi e se questi sommovimenti siano all’origine di eventi sismici di bassa intensità. I dati mareografici raccolti saranno poi funzionali a studiare il possibile svilupparsi di tsunami originati da frane sottomarine, terremoti o da entrambe le cause. Le rilevazioni dureranno un anno e si spera aiuteranno a fare luce su una delle aree più criticamente sismiche del Belpaese.


Geochem: modulo di fondo mare con sensori geochimici  che registrano gas disciolti in mare provenienti da esalazioni  sottomarine. Questi moduli sono stati installati in punti chiave nella  speranza che possano registrare precursori sismici geochimici; ossia  esalazioni sottomarine di gas prima di un terremoto, al fine di  prevedere in futuro i terremoti stessi.



 
	         




 Nei periodi storici recenti e lontani, il Mar Ionio Occidentale e le regioni circostanti sono stati il luogo di terremoti e di violenti tsunami correlati. Quello deli del 1908 (Mw 7.2) fu solo il più eclatante, ma altri di alta magnitudo si sono riscontrati periodicamente: 1783 (Mw 6.9), 1693 (Mw 7.4), 1169 (Mw 6.6) e 362 (Mw 6.6). Sebbene tali eventi siano stati studiati da molti autori per il grande impatto che hanno prodotto, la loro origine (meccanismo di zona e di generazione) è ancora molto discussa sia per i terremoti che per gli tsunami. Ecco una cronologia degli eventi sismici più rilevanti.
I grandi terremoti dell'area ionica







