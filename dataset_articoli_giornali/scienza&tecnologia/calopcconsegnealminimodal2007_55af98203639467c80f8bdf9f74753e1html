ROMA - In fase calante ormai da cinque anni, il mercato dei personal computer registra ancora un declino nel secondo trimestre di quest'anno, con volumi di consegne mai così bassi dal 2007. È quanto emerge dai dati preliminari della società d'analisi Gartner, secondo la quale le consegne globali sono state pari a 61,1 milioni di pc, mai così poche in dieci anni. Rispetto allo stesso periodo di un anno fa il calo è del 4,3%.