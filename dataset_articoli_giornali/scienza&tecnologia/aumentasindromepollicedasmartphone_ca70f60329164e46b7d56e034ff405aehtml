
            
            (ANSA) - WASHINGTON, 30 MAG - Aumentano i casi della nuova
sindrome del 'pollice da smartphone', ossia dei dolori alla base
del pollice causati dall'uso continuo del dito per scrivere
messaggini, e-mail, text sugli smartphone.   
				  Il fenomeno è allo studio dei ricercatori della prestigiosa
Mayo clinic Usa, preoccupati che la nuova malattia possa
aumentare nel tempo lo sviluppo di osteoatrite vera e propria.   
				"La nostra ipotesi - ha spiegato Kristin Zhao che conduce
l'indagine dal 2010 - è che l'uso degli smartphone costringa ad
un movimento anormale delle ossa del pollice, causando
inizialmente dolore e eventualmente artrite osteoarticolare".   
				  "La diffusione dell'artrite del pollice è in aumento e
vorremmo essere sicuri - ha proseguito - di non incoraggiare
stili di vita che la favoriscano".   
				   Da 7 anni, il team della Mayo clinic sta utilizzando
macchinari per tecniche di immagine dinamica che documentano i
movimenti della ossa della mano e dei pollici quando sono
normali, per riuscire a spiegare cosa accede esattamente quando
si manifesta la cosiddetta 'sindrome del pollice da smartphone.   
				Il dolore è causato dal movimento ripetitivo della scrittura
sullo smartphone che causa tendinite del tendine del pollice.   
				Ma secondo il team della Mayo, questo avrebbe effetti sulle ossa
stesse. E la preoccupazione piu' grande riguarda i possibili
effetti di lungo termine sui bambini, che iniziano sin da
piccoli ad usare questi movimenti.   
				          