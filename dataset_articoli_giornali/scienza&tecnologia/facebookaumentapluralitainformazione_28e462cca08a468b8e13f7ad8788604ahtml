ROMA - Facebook aumenta la pluralità dell'informazione mostrando più fonti per le notizie pubblicate nella sezione dei "trending topics", cioè gli argomenti di tendenza, del social network. La sezione, non presente in Italia, propone notizie in 5 categorie (all news, politica, scienza e tecnologia, sport e intrattenimento). La compagnia fa sapere che per ogni argomento farà vedere articoli tratti non più da una, ma da molteplici pubblicazioni, in modo da esporre l'utente a più punti di vista.