ROMA - Amazon incassa uno shopping da record per il "Prime Day", la giornata degli sconti per i clienti Prime: le vendite dell'11 luglio hanno superato a livello globale quelle del Black Friday e del Cyber Monday messe insieme e sono cresciute del 60% rispetto all'anno scorso. Gli italiani si confermano un popolo sempre più amante dello shopping online, le categorie più gettonate quelle dei detersivi e del caffè.