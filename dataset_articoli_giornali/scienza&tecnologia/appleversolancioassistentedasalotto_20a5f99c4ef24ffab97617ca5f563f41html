ROMA - Apple si prepara per una nuova sfida a giganti come Google e Amazon sul fronte dell'intelligenza artificiale, giocando l'attesa carta di un assistente da salotto "smart" basato sui comandi vocali di Siri. Del dispositivo si vocifera da mesi ma una nuova indiscrezione di Bloomberg riaccende i riflettori: Apple avrebbe già avviato la produzione in previsione di un debutto sul mercato entro fine anno. Sulla novità si fa quindi sempre più papabile un annuncio in occasione della conferenza annuale per gli sviluppatori di Cupertino al via lunedì prossimo a San Josè.