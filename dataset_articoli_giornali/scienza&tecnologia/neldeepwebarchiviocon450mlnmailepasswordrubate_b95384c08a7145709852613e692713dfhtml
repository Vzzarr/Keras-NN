ROMA - Si chiama Anti Public e sarebbe un "gigantesco archivio di mail e password rubate e riconducibili ad aziende, istituzioni pubbliche, forze armate e di polizia, università e infrastrutture critiche in tutto il mondo", Italia compresa: è il 'data leak' da 17 gigabyte individuato dagli esperti informatici di D3Lab e di Yarix, la cyber division di Var Group Spa, holding italiana specializzata nell'Information and communication technology. La Polizia postale indaga, anche se da un primo esame sembrerebbe materiale oggetto di vecchi attacchi informatici, già noti.