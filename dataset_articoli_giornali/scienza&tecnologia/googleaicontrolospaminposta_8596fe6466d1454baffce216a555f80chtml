ROMA - Contro le e-mail spazzatura e i tentativi di frode online Google schiera anche l'intelligenza artificiale: rafforzata la sicurezza del servizio di posta elettronica Gmail con un filtro basato anche sull'apprendimento automatico per lo "spam" e i virus del tipo "ransomware". Misure potenziate, annuncia la compagnia, soprattutto per le imprese che utilizzano il servizio come strumento di lavoro.