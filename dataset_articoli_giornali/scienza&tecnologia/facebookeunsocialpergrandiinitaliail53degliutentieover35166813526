
ROMA - In Italia il 53% degli utenti di Facebook ha più di 35 anni. Cresce molto la fascia di iscritti oltre i 45-55 anni e, rispetto a due anni fa, l'unica fascia di età che diminuisce è quella dei giovani fino a 18 anni in misura del 5%. Sono le rilevazioni di Vincenzo Cosenza, esperto italiano di social media.

Sono calcolati con lo strumento Facebook Advertising, sulla base dei 30 milioni di utenti attivi al giorno, di cui 28 milioni da dispositivi mobili, resi noti da Luca Colombo, country manager italiano del social network.

Secondo le rilevazioni, fatta eccezione per il decremento degli under 18, tutte le altre fasce d'età aumentano. C'è un incremento del 10% per gli utenti tra i 19 e i 24 anni e tra i 30 e 35 anni, mentre aumentano del 14% quella dei 36-45enni.
[Nuovo Post] Facebook in Italia supera i 30 milioni di utenti https://t.co/Xwo9wiHL48 pic.twitter.com/xpx4Zdcjye— Vincenzo Cosenza (@vincos) May 29, 2017

Questa è anche la parte più numerosa in termini assoluti con oltre 7 milioni di iscritti. Infine, i 25-29enni crescono del 19%, mentre il massimo incremento si deve alle fasce più in elevate: i 46-55enni aumentano del 21% e soprattutto gli ultra 55enni che allargano la rappresentanza del 29%.

LEGGI Lo studio: ''Il social blu rende infelici''

"Oramai Facebook è destinato a rimanere nella dieta mediatica degli italiani - spiega Vincenzo Cosenza - continua a crescere ogni anno, al momento l'unico limite per la crescita è l'accesso ad internet nel nostro paese. E aumenterà sempre di più anche il dato degli utenti da dispositivi mobili, di cui sono forti utilizzatori gli italiani". 






