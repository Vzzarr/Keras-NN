ROMA - Amazon pigliatutto, sfida anche WhatsApp. Secondo le indiscrezioni riportate dal sito AFTVnews, la compagnia di Jeff Bezos sarebbe al lavoro su Anytime, un'applicazione di messaggistica, incentrata soprattutto sulle conversazioni di gruppo. La chat dovrebbe avere tutte le funzionalità ormai già diffuse su servizi di questo tipo: dalla crittografia che rende più sicuri i messaggi, alle chiamate audio e video, agli adesivi e forse anche la condivisione di musica.