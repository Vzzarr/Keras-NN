ROMA - L'intelligenza artificiale da rimedio a potenziale "assist" per le fake news: ricercatori americani hanno sviluppato un sistema che potrebbe facilitare la creazione di video artefatti di qualcuno che parla. La tecnologia messa a punto è in grado di "incollare" un audio sulle labbra di qualcuno in un video, modificando in modo opportuno l'immagine del labiale. Ad ottenere questo risultato è stata l'Università di Washington con audio e filmati dell'ex presidente Usa Barack Obama. 