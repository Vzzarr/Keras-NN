
Blocco per Instagram martedì sera. Il social network dove vengono condivise foto e video da milioni di utenti si è fermato per parecchi minuti per poi riprendere a funzionare a tratti. Ancora sconosciute le cause.

Su Twitter l'hashtag #instagramdown è diventato in pochi minuti il primo argomento di discussione. «Un applauso a Twitter che funziona quasi sempre come dovrebbe, a differenza degli altri social», ha scritto Beatrice. 

Mercoledì 3 maggio era stato WhatsApp a bloccarsi in tutto il mondo per circa 2 ore. Sui cellulari l'applicazione di chat ha smesso di funzionare, impedendo l'invio di messaggi, foto e video. Anche in quel caso #whatsappdown era diventata subito uno degli argomenti più discussi su Twitter.

 
