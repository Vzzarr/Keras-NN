MILANO - Due frontiere futuristiche come il trasporto superveloce e la medicina personalizzata: ci sono anche questi temi al Wired Next Fest che si tiene questi giorni a Milano. Per parlare di Hyperloop, il 'treno' supersonico del miliardario innovatore Elon Musk, è intervenuto Andrea Vaccaro, ingegnere elettronico italiano che lavora al progetto nella sede di ricerca di Los Angeles. Il vantaggio di Hyperloop - ha spiegato Vaccaro - non è solo nella velocità che dovrebbe toccare 1080 km/h (da Roma a Milano in 40 minuti), ma nel sistema di partenze 'on-demand' ogni minuto, nei viaggi diretti a destinazione e nelle connessioni con il resto della rete di trasporti in un sistema che copra anche il cosiddetto 'ultimo chilometro'.