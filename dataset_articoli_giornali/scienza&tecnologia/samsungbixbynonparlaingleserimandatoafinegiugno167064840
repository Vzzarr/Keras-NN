
ROMA - Nella guerra tra gli assistenti virtuali vocali il sistema Bixby di Samsung sembra avere ancora difficoltà. Secondo quanto riportato dal Wall Street Journal, la disponibilità delle funzioni vocali in lingua inglese slitta di nuovo. Era prevista per la primavera e ora, secondo il Journal, si parla di fine giugno. Il motivo? La lingua è troppo "complicata".
RepTech, ecco il Galaxy S8: Samsung rivoluziona il top di gamma Android












 
	         




Bixby faticherebbe a comprendere sintassi e grammatica inglese. L'assistente digitale, basato su intelligenza artificiale, ha debuttato sul Samsung Galaxy S8 e la compagnia pensa di integrarlo anche in altri suoi apparecchi come i frigoriferi "connessi". Tuttavia l'esordio su smartphone per ora è stato solo a metà: le sue funzioni vocali sono disponibili solo per gli utenti coreani. Bixby Voce si basa sulla comprensione del linguaggio naturale, precisa la compagnia al sito Mashable, e Samsung è al lavoro "per accrescere la base dei test negli Usa in vista del lancio".
Scopriamo il Galaxy S8, lo smartphone della riscossa Samsung












 
	         




A disposizione di tutti gli utenti, italiani compresi, ci sono comunque le altre funzioni dell'assistente digitale: "Guarda", per fare ricerche usando la fotocamera per inquadrare oggetti e testi; "Promemoria", per gestire appuntamenti; e "Home", che raccoglie tutte le attività in una schermata.






