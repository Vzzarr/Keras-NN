ROMA - L'attacco mondiale con il virus WannaCry ha sicuramente ha avuto un effetto domino sugli utenti colpiti, ma anche il merito di aumentare la consapevolezza riguardo i 'ransomware'. Sono virus che colpiscono i dispositivi, li bloccano e i cybercriminali chiedono un riscatto per 'liberare' i dati. E la loro diffusione sembra inarrestabile. Secondo un rapporto di Kaspersky Lab, nei primi mesi del 2017 il numero di ransomware 'mobile', cioè quelli che colpiscono in particolare i dispositivi mobili come smartphone e tablet, è più che triplicato (3,5 volte). Quelli rilevati durante il primo trimestre dell'anno hanno raggiunto il numero di 218.625, rispetto ai 61.832 del trimestre precedente.