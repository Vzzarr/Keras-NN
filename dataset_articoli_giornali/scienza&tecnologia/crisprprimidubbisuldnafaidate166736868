







ROMA - Effetti collaterali del dna fatto in casa. Centinaia di effetti non desiderati che gettano un’ombra sulla tecnica Crispr. Almeno secondo il Columbia Institute of Genomic e il suo Institute of Human Nurition. Lo studio è stato pubblicato su Nature Methods sostiene che la tecnica Crispr, acronimo di Clustered regularly interspaced short palindromic repeats (che potremmo tradurre con "brevi ripetizioni palindrome raggruppate e separate a intervalli regolari") che consente di mettere mano ai geni  in maniera semplice e in teoria affidabile, va trattata con cautela.
"Ecco come funziona Crispr, il taglia e incolla del Dna"












 
	         




Sulla carta può avere ripercussioni nel campo della medicina e dell’agricoltura enormi. Basti pensare che Temple University sono riusciti ad eliminare l'hiv nei topi alterando il dna dell'infezione. E così, mentre infuria una battaglia per il brevetto, aziende come Google, fondazioni come quella di Bill Gates e figure del calibro di Sean Parker, co-fondatore di Napster e finanziatore di Facebook, stanno investendo centinaia di milioni di dollari in questo settore. Ora però i ricercatori della Columbia lanciano l'allarme, proprio quando la tecnica Crispr inizia il suo percorso nella sperimentazione clinica dalla Cina agli Stati Uniti (qui sotto trovate il video della nostra prova).
I rischi del kit per ogm fai-da-te: così abbiamo reso dei batteri immuni agli antibiotici












 
	         




Al di là dei dubbi etici già sollevati, si apre alla possibilità ad esempio di inventare piante ogm che diventa difficile riconoscere, di creare virus fatti in casa e embrioni umani modificati per avere certe caratteristiche e non altre, lo studio apparso su Nature Methods sostiene che questa tecnica può introdurre centinaia di mutazioni non desiderate su genomi complessi di organismi viventi. E consiglia di analizzare la questione in maniera approfondita considerando la semplicità e l’accessibilità di questa tecnica.






