

(afp)






APPLE pronta a rilanciare la sfida a Google e Amazon sul fronte dell'intelligenza artificiale: la sua carta segreta potrebbe chiamarsi Apple Neural Engine. Secondo indiscrezioni riportate da Bloomberg, la compagnia di Cupertino sta lavorando a chip votati esclusivamente alla gestione di funzioni legate all'intelligenza artificiale, come il riconoscimento vocale, facciale, la realtà aumentata.

Apple è stata tra i primi colossi tecnologici a buttarsi nel settore dell'intelligenza artificiale (AI) con Siri, nel 2011, ma da allora i rivali - in primis Google e Amazon - si sono rivelati molto più aggressivi integrando tecnologie di AI in diversi prodotti, dalle app ai dispositivi "assistenti da salotto" Google Home e Amazon Echo.

Con un processore pensato per la gestione delle complesse operazioni di un'intelligenza artificiale, Apple potrebbe rendere ancora più avanzato l'assistente virtuale Siri e magari debuttare, come si vocifera, con un suo assistente da salotto. Ma non solo. Tali chip potrebbero servire per portare funzioni più avanzate anche in un'auto a guida autonoma o in gadget che sfruttano la realtà aumentata






