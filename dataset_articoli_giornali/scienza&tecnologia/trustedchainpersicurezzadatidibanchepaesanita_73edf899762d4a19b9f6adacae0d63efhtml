MILANO, 23 MAG - Dalla pubblica amministrazione alla sanità, dalle banche all'industria. Sono i settori a cui si rivolge TrustedChain, la prima blockchain privata, ovvero 'chiusa', creata da Ifin Sistemi, formata esclusivamente da Trusted Service Providers, ovvero aziende altamente affidabili che forniscono servizi al settore pubblico e privato. Grazie a loro, le potenzialità della tecnologia blockchain diventano disponibili per numerosi utilizzi come:  - PUBBLICA AMMINISTRAZIONE: conservazione e gestione dei registri pubblici digitali in modo sicuro e decentralizzato, gestione delle identità digitali; amministrazione, in modo efficiente e sicuro, sistemi di riscossione delle imposte o di assegnazione e tracciatura di fondi  -SETTORE SANITARIO: raccolta e conservazione di dati clinici e gestione della verifica dell'identità dei pazienti in totale sicurezza; supporto di attività di ricerca medica; diagnosi di patologie  -SETTORE BANCARIO E FINANZIARIO: qui la blockchain è già una realtà affermata ma "ricorrere a un network privato - spiega Ifin Sistemi - garantisce sicurezza e affidabilità maggiori, a partire da gestione e conservazione dei dati" -SETTORE INDUSTRIALE: scambio di dati tra aziende, anche concorrenti, stimolando l'innovazione e creando nuove opportunità di business. I partecipanti del sistema possono scegliere quali dati condividere, il che consente alle aziende di cogliere i vantaggi del data sharing pur tutelando la propria posizione competitiva. Il sistema distribuito di intelligenza artificiale di TrustedChain può inoltre sostenere le fasi decisionali dei processi industriali attraverso l'analisi dei dati in maniera sia reattiva che proattiva, evidenziando rischi e pericoli, reali o potenziali.