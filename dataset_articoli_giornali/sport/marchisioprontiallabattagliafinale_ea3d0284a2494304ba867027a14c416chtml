
            
            (ANSA) - TORINO, 30 MAG - "Ci siamo quasi, pronti alla
battaglia finale!" A quattro giorni da Juve-Real che a Cardiff
assegnerà la Champions, Claudio Marchisio suona la carica su
Instagram pubblicando una foto degli scarpini da gioco su cui è
incisa la data del 3 giugno. Ieri, con l'allenamento allo
'Stadium' aperto ai media, è iniziata "la settimana più bella",
come ha scritto Leonardo Bonucci sui social, oggi i bianconeri
si alleneranno a Vinovo e anche nei prossimi due giorni.   
				La partenza è prevista venerdì mattina.   
				          