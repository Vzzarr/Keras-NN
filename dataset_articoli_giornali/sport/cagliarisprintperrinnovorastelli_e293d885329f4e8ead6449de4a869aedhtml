
            
            (ANSA) - CAGLIARI, 31 MAG - Stretta finale per il rinnovo di
contratto del tecnico Massimo Rastelli con il Cagliari. Sia
l'entourage del tecnico - il mister è seguito dal procuratore
Davide Lippi - sia la società con il presidente Tommaso Giulini
sono ottimisti sul fatto che la faccenda possa concludersi molto
presto. La firma, salvo clamorose accelerazioni, non è prevista
per oggi ma per i prossimi giorni. L'accordo di massima c'è e
ora le parti sono al lavoro per definire i dettagli.   
				   Il club sembra convinto a insistere sul tecnico della
promozione in A e della salvezza. Raggiunta tra l'altro con
numeri che negli ultimi anni sono inferiori solo a quelli
ottenuti negli anni di Acquafresca e Matri dall'attuale
allenatore della Juventus Massimiliano Allegri. Il tecnico, dal
canto suo, anche prima dell'ultima partita in casa con il Milan,
era stato molto chiaro: "Mi piacerebbe continuare con questo
progetto". Tutte le tentazioni sembrano alle spalle. I nomi
circolati in questi giorni, da Guidolin a Leonardo, stanno
perdendo
          