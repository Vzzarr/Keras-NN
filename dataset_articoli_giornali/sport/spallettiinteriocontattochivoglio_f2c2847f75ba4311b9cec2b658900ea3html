
            
            (ANSA) - ROMA, 30 MAG - "Io spero che sia uno tra Di
Francesco e Montella ad allenare la Roma il prossimo anno. Loro
conoscono la Roma e hanno fatto vedere qualità umane oltre a
quelle professionali. Entrambi poi non hanno cancellato il
ricordo della Roma nonostante gli sviluppi professionali". Così
Luciano Spalletti nella conferma stampa di addio alla panchina
giallorossa. Il tecnico toscano non ha anticipato nulla sul
proprio futuro, dribblando le domande sul probabile approdo
all'Inter. "Sono una persona libera, prendo contatti con chi
voglio da qui in avanti. Ma finora non è stato così - sottolinea
-. Ci sarà chi reagirà in un modo chi in un altro dopo le mie
scelte. Non mi disturberà più di tanto quello che si dirà. Io da
qui in avanti comincio a parlare con chi vorrà far uso della mia
persona: come allenatore, come metodo, come faccia. Organizzo il
prossimo futuro se mi piace quello che uno mi propone".   
				          