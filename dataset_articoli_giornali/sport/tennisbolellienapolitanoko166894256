

Simone Bolelli, 31 anni. (ap)






PARIGI - Termina al secondo turno la corsa di Simone Bolelli al Roland Garros: il bolognese è stato stoppato dall'austriaco Dominic Thiem in tre set  7-5 6-1 6-3, il giocatore che quest'anno sul "rosso" è secondo solo a Nadal. Il 31enne tennista italiano, numero 470 Atp, passato attraverso le qualificazioni (ha potuto disputare il torneo parigino con il ranking protetto dopo l'infortunio dello scorso anno), al secondo turno ha impegnato seriamente l'austriaco Dominic Thien, numero 7 del ranking mondiale e sesto favorito del seeding, uno che negli ultimi tre tornei giocati sul "rosso" prima del Roland Garros ha fatto finale a Barcellona e a Madrid (stoppato sempre da Nadal) e semifinale a Roma (dove ha sconfitto Rafa prima di cedere a Djokovic).

Sconfitta e addio al Roland Garros anche per Stefano Napolitano che non è riuscito a ripetere l'impresa compiuta con il tedesco Mischa Zverev. L'italiano ha dovuto cedere alla solidità di gioco e alla rapidità di gambe dell'argentino Diego Schwartzman, numero 41 del ranking mondiale, in tre set col punteggio di  6-3 7-5 6-2. Domani il derby tricolore tra Fabio Fognini ed Andreas Seppi mentre Paolo Lorenzi affronta lo statunitense Isner.


Agassi osserva il match di Djokovic



 
	         




NOLE E RAFA OK - Avanza al terzo turno Novak Djokovic. L'ex numero uno al mondo ha battuto Joao Sousa senza cedere nemmeno un set. Sotto gli occhi del suo nuovo coach, Andrea Agassi, Nole ha trionfato col puntegigo di 6-1, 6-4, 6-3. Sfiderà il giustiziere di Napolitano, Schwartzman. Passeggiata per Rafa Nadal. Il campione spagnolo, testa di serie numero 4, ha liquidato al secondo turno l'olandese Robin Haase con il punteggio di 6-1 6-4 6-3. Passano il turno altri due big: Goffin, contro Stakhovsky (6-2, 6-4, 3-6, 6-3)  e Grigor Dimitrov, in tre contro Tommy Robredo (6-3, 6-4, 7-5). Ko francamente imbarazzante per Jo-Wilfred Tsonga. L'idolo di casa - reduce dal successo di Lione - si è fatto strapazzare dal n.91 al mondo Renzo Olivo: l'argentino ha vinto in quattro set per 7-5, 6-4, 6-7, 6-4. Si trattava dell'ultimo match del primo turno.

FEMMINILE, ERRANI KO - Sara Errani è fuori dal Roland Garros. La trentenne romagnola, finalista a Parigi nel 2012, è stata sconfitta dalla francese Kristina Mladenovic, numero 13 del seeding, per 6-2, 6-3. Era l'ultima azzurra in competizioni nel femminile. Petra Kvitova esce a testa alta. La ceca ha perso contro Bethanie Mattek-Sands, concludendo al secondo turno il suo primo torneo dopo il rientro dall'infortunio: 7-6, 7-6 per l'oro olimpico nel doppio misto di Rio. Venus Williams sbriga facilmente la pratica Kurumi Nara: giapponese battuta per 6-3, 6-1. A Garbine Muguruza servono tre sette per avere meglio della estone Kontaveit: 6-7, 6-4, 6-2 il punteggio in favore della campionessa in carica. Baby-Bellis supera Kiki Bertens per 6-3, 7-6. La classe 1999 avanza.






