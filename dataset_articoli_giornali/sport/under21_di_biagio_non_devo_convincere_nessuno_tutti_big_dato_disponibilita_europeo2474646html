Roma. Punta dritto all’Europeo, Luigi Di Biagio. Il ct della Nazionale Under21, a circa due settimane dall’inizio del torneo continentale che si svolgerà in Polonia, ha concluso la prima parte di rito. Aspettando il raduno, in programma sabato nel centro sportivo di Trigoria, al termine dell’allenamento, Di Biagio si è intrattenuto con i giornalisti presenti in conferenza stampa: 

Big. «È una cosa che già sapevo da tempo. In questi mesi mi sono confrontato molto con il ct Ventura e avevamo già deciso come muoverci. Se dovessero arrivare questi big sarebbe un valore aggiunto, altrimenti saremo competitivi lo stesso. Ventura si è comportato in modo coerente rispetto a quanto detto tempo fa, lo ringraziamo per la sua disponibilità. Non avrei portato nessun big se avessi dovuto convincerli. Sono tutti felici e positivi di stare qui, devono ragionare come noi e avere la giusta cattiveria agonistica. Se non si comporteranno come sanno, non giocheranno. Il nostro obiettivo è arrivare fino in fondo all’Europeo, anche se bisogna pensare sempre al massimo. Siamo forse l’U21 più forte di sempre, non dobbiamo nasconderci. Abbiamo un ampio margine di scelta».

Donnarumma. «Non ho trovato nessun tipo di ostacolo, ho parlato con tutti i big. Non devo convincere nessuno, i passaggi che da fare sono stati fatti. In porta ho Cranio, Scuffet, Gollini e Meret che è infortunato. Donnarumma è un fenomeno, ma ci adatteremo. Romagnoli? Vuole venire, ha voglia. Ma non dobbiamo dimenticare che la salute dei ragazzi viene prima di tutti. Nessuno con me giocherà con delle infiltrazioni. Ho dei sostituti all’altezza».

Le convocazioni. «Le farò nel pomeriggio, perché la Nazionale maggiore ha sempre la precedenza. Sui 23 per l’Europeo ho ancora 3-4 dubbi, dipende anche dalle condizioni fisiche di molti. Romagnoli, Murru e Di Francesco per esempio sono da valutare».

Eusebio Di Francesco. «È un fratello, ci sentiamo tutte le settimane. Quando prendi i suoi giovani, sei in una botte di ferro. La Roma? Quando sarà fatta, ti dirò la mia. Ma se dovesse succedere, ti dirò la mia».

Murgia e Palombi. «Hanno fatto dei percorsi importanti. A Palombi consiglierei fare altri 30 partite in B, per poi tornare in A da protagonista. È un grande giocatore e quest’anno ha fatto molto bene e ha dimostrato di essere pronto. Poi nel calcio non si sa mai. Loro, come gli altri ragazzi, devono capire che in A ci si arriva quando non si è più giovani della Primavera. Murgia lo conoscete meglio di me. Deve trovare continuità, farà parte del prossimo biennio».

Percorso. «Stiamo lavorando bene, anche i nuovi mi hanno fatto un’ottima impressione».

Oriali. «Lo conosco da una vita, sia come giocatore che come dirigente. Sarà un valore aggiunto».