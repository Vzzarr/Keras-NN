Foto con la maglia numero 10 di Francesco Totti. Il Premier del Canada, Justin Trudeau, omaggia così la bandiera della Roma, che ieri ha annunciato il suo addio dopo la partita con il Genoa. A regalare a Trudeau la maglia di Totti è stato il presidente giallorosso, James Pallotta, a un evento allo stadio Olimpico a cui ha partecipato anche Giovanni Malagò: "La prima cosa che ha detto il presidente Trudeau - ha rivelato il capo dello sport italiano -, è stata: questo è lo stadio dove ieri ci è stata la festa di Totti. Mi ha detto: l'ho seguita, l'ho vista, è stata una cosa unica al mondo, non pensavo di vedere una cosa del genere. Quindi c'è un fenomeno di globalizzazione che va molto oltre il concetto della squadra".