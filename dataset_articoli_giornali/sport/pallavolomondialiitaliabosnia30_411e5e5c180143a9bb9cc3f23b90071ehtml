
            
            (ANSA) - CORTRACO (BELGIO), 31 MAG - Comincia con una vittoria
per 3-0 0 (25-12, 25-12, 25-13) sulla Bosnia Erzegovina
l'avventura delle azzurre di Davide Mazzanti nel torneo di
qualificazione ai Mondiali di pallavolo donne. Un successo in
scioltezza con una formazione di basso livello che oltre
l'entusiasmo ha saputo mettere in campo ben poco. La vittoria
dell'Italia porta la firma delle due centrali Folie e
Chirichella, imprendibili in attacco per Begic e compagne, e
implacabili a muro. Raphaela ha chiuso con 9/10 in attacco e 6
block; la capitana con 6/7 e 4 muri. Mazzanti ha riproposto la
stessa formazione che aveva affrontato l'Olanda in amichevole,
con l'eccezione di Chirichella al posto di Bonifacio per formare
la coppia di centrali con Folie. Confermate  Malinov in regia,
Egonu sulla sua diagonale, Lucia e Caterina Bosetti di banda, De
Gennaro nel ruolo di libero. Nel corso della gara utilizzato un
solo altro elemento: Sara Loda, al servizio in tutti e 3 i
parziali. Migliori marcatrici Boselli e Chirichella, 11 punti a
testa.   
				          