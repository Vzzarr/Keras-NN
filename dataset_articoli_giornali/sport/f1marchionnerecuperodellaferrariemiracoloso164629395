

Sergio Marchionne (ansa)






ROMA - Due successi, un pilota al primo posto nella classifica individuale e il testa a testa con Mercedes per quanto riguarda il Mondiale costruttori. Il bilancio della Ferrari di questo inizio di 2017 è positivo, tanto da aver convinto Sergio Marchionne: "In Formula 1 abbiamo fatto progressi significativi, un recupero che alcuni definiscono miracoloso rispetto al 2016", ha dichiarato il presidente del Cavallino in una conference call con gli analisti finanziari. Marchionne ha poi aggiunto: "La Ferrari è di nuovo competitiva e temuta dai nostri avversari,  i 'tedeschi di Stoccarda'", con chiaro riferimento a Mercedes. Ma ciò che più conta, è il livello raggiunto dalla nuova monoposto: "Siamo di nuovo competitivi", ha concluso soddisfatto.






