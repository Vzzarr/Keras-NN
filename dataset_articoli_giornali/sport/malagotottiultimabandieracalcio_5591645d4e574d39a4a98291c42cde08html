
            
            (ANSA) - ROMA, 29 MAG - "Totti è l'ultima bandiera del
calcio: 25 anni di carriera senza una macchia". Lo dice il
presidente del Coni, Giovanni Malagò, all'indomani dell'addio
alla Roma di Francesco Totti.  Il numero uno dello sport
italiano ha parlato in occasione di un evento avvenuto stamane
allo stadio Olimpico, sul futuro della bandiera giallorossa, ha
quindi aggiunto: "Non ho ancora capito cosa farà - ha spiegato
Malagò - ma penso che la serata di ieri lo abbia aiutato a
schiarirsi le idee. Lui può fare veramente tutto e ieri l'ha
dimostrato. Se può fare il presidente del Coni? Anche, ha i
requisiti per candidarsi come campione del mondo. Gli auguro di
uscire fuori dalle paure e di essere una persona felice e serena
come merita".   
				          