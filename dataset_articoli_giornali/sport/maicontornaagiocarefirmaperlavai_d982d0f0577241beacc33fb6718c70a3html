
            
            (ANSA) - RIO DE JANEIRO, 31 MAG - Fermo da luglio dell'anno
scorso, quando gli era scaduto il contratto con la Roma, Maicon
torna in campo. L'ex laterale destro dei giallorossi e
dell'Inter ha firmato un contratto con l'Avaì, club della
massima serie brasiliana con cui ha firmato un contratto di cui
non è stata resa nota la durata. Maicon si allenava dallo scorso
aprile con il Botafogo, ma alla squadra carioca ha preferito, a
sorpresa, quella biancazzurra di Florianopolis, battuta lunedì
scorso per 2-1 dalla Chapecoense (attualmente leader del
'Brasilerao') nel posticipo della terza giornata del campionato.   
				Terz'ultimo in classifica, l'Avaì è in cerca di rinforzi e, dopo
aver preso Juan dal Goias e Willians dall'Atletico Goianense, ha
ora concluso per l'ex interista.   
				          