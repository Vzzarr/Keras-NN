
            
            (ANSA) - ROMA, 27 MAG - Il Barcellona saluta Luis Enrique
vincendo 3-1 la finale di Coppa del Re contro l'Alaves. Per i
blaugrana si tratta del 29/o successo nel torneo, il terzo
consecutivo. L'allenatore lascia dopo tre anni e con un bottino
di nove titoli. L'incontro al 'Vicente Calderon' di Madrid non
ha avuto storia, con il Barca che ha chiuso il primo tempo in
ampio vantaggio grazie alle reti di Messi (30'), Neymar (45', in
dubbio offside) e Paco Alcacer (48'), più che sufficienti a
stroncare ogni velleità dell'Alaves che pure aveva trovato il
pareggio su punizione al 33' con Hernandez.   
				          