Davide Nicola riesce ad essere pacato, malgrado la gioia per la salvezza raggiunta grazie alla vittoria contro la Lazio. "Contro la Lazio - dice a Sky - abbiamo fatto la partita che volevamo. E' stato premiato il grandissimo lavoro che abbiamo fatto. Ed é stata premiata soprattutto la nostra coerenza. "La società - ha detto ancora Nicola - ha creduto in noi e nel nostro progetto". Riguardo la possibilità che resti a Crotone, Nicola non si sbilancia. "Adesso godiamoci questo momento. Del futuro c'é tempo di parlare. In ogni caso non credo che questo argomento sia un problema". "Io ci credevo", ripete a Premium nel festeggiatissimo dopo partita - ero convinto che attraverso il lavoro e la costruzione di un gruppo si potesse raggiungere questo obiettivo.