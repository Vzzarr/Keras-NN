
            
            (ANSA) - ROMA, 30 MAG - "Giocare contro una formazione come
il Real Madrid non sarà semplice, ma la Juve ha tutte le
caratteristiche per fare la sua partita". Il presidente della
Figc, Carlo Tavecchio, vede una Juventus in grado di poter
riportare la Champions League in Italia anche se è cosciente che
superare il Real di Cristiano Ronaldo non sarà una passeggiata.   
				"Questa volta come non mai - aggiunge il numero uno della Figc
a margine della presentazione del report sul calcio per la
stagione 2015-16 - la Juventus può vincere ma sarà una partita
difficile".   
				          