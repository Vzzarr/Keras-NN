
            
            (ANSA) - ROMA, 31 MAG - Il 10 agosto la Roma sfiderà i padroni
di casa del Siviglia allo stadio Sanchez Pizjuan in occasione
del trofeo Antonio Puerta. Lo si legge sul sito internet del
club giallorosso.   
				   In precedenza, dal 7 al 14 luglio, la Roma avrà svolto una
parte di preparazione a Pinzolo (Trento) e un tour negli Stati
Uniti per affrontare nella International Champions Cup il Psg
(Detroit, 19 luglio), il Tottenham (New York, 25 luglio) e la
Juventus (Boston, 30 luglio).   
				   La Roma ricorda anche come alcuni ex del club andaluso siano
ora in giallorosso: il ds Monchi e i giocatori Federico Fazio e
Diego Perotti.   
				          