
            
            (ANSA) - ROMA, 30 MAG - "La vittoria della Liga non ci ha
placato: vogliamo entrare nella storia vincendo la seconda
Champions di fila". Parola di Cristiano Ronaldo, che nel media
day del Real Madrid per la finale di Champions ha parlato alla
tv del club. "La squadra vive un momento molto positivo - ha
detto l'attaccante - e io sto meglio di un anno fa a fine
stagione: troppa umiltà non fa bene. Serve carattere per
dimostrare che siamo i più forti, e non sarà facile perchè anche
la Juve è una buona squadra".   
				          