

(lapresse)






PISTOIA - Venezia è la quarta semifinalista del campionato di basket. Vince (79-92) a Pistoia gara-4 dei playoff scudetto e chiude la serie dei quarti sul 3-1. Da venerdì affronterà Avellino. L'uomo in più della Reyer è stato Haynes, autore di 31 punti. Ma prezioso è risultato anche l'apporto di Bramos (15 punti) e McGee (13). Ai padroni di casa non sono bastati i 21 punti di Petteway e i 14 di Crosariol.

HAYNES FA LA DIFFERENZA - Desiderosa di non portare la sfida alla bella, Venezia parte con il piede sull'acceleratore e dopo 5′ di gara è Già avanti di 14 lunghezze (20-6). Pistoia è nota per la sua capacità di non mollare e prima accorcia le distanze (23-28) quindi sorpassa al 15′ (37-36) trascinata da Petteway. Dall'altra parte però c'è un Haynes in forma smagliante che consente ai suoi di rimettere la testa avanti quasi subito e di non mollare più la presa. Al 23′ il tabellone dice 59-50 per gli ospiti, il gap incrementa al 29′ (72-59) con gli or- granata sempre più in controllo del punteggio. Pistoia torna sotto le 10 lunghezze di svantaggio a 4′ dal termine (73-82) ma Venezia spegne immediatamente le speranze di rimonta.

PISTOIA-VENEZIA 79-92 (23-28, 47-51, 66-76)
Pistoia: Petteway 21, Antonutti 9, Solazzi, Lombardi 2, Crosariol 14, Magro 10, Jenkins 7, Moore 6, Galli ne, Boothe 10. Allenatore: Esposito.
Venezia: Haynes 31, Ejim 1, Peric 5, Stone, Bramos 15, Tonut 5, Groppi ne, Filloy 7, Ress 6, Ortner 9, Viggiano ne, McGee 13. Allenatore: De Raffaele.
Arbitri: Lanzarini, Lo Guzzo, Weidmann.
Note - Tiri liberi: Pistoia 11/14, Venezia 12/15. Usciti per 5 falli: nessuno.






