
            
            (ANSA) - ROMA, 30 MAG - "Lo stadio della Roma? Stiamo andando
avanti per la nostra strada ben delineata dalla memoria di
giunta dell'assessore Montuori qualche settimana fa. Entro la
metà del prossimo mese ci saranno rilevanti novità in termini di
atti depositati in Giunta in assemblea capitolina". Così
l'assessore allo Sport del Comune di Roma, Daniele Frongia, a
margine dei premi Ussi-Roma al circolo Canottieri Aniene.   
				Replicando a chi gli chiede dell'ultimatum del presidente della
Roma, James Pallotta, che ha fissato al 2020 la data limite per
la realizzazione del nuovo impianto, altrimenti la Roma cambierà
proprietario, Frongia si è limitato a dire: "Noi andiamo avanti
per la nostra strada, seguiamo gli accordi presi anche col
proponente".   
				          