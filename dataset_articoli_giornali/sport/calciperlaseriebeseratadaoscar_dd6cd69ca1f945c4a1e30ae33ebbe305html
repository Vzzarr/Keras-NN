
            
            (ANSA) - ROMA, 31 MAG - La Lega di Serie B assegna i suoi
Oscar per la stagione si concluderà con la finale dei playoff
tra Carpi e Benevento. La premiazione c'è stata questa sera ai
Magazzini generali di Milano, con la partecipazione dei
giocatori e dei dirigenti delle squadre del campionato. Alcuni
degli oscar sono scaturiti da criteri oggettivi, come quelli
assegnati al capocannoniere e al giocatore più presente, altri
invece sono la conseguenza di una giuria di giornalisti, che
hanno scelto i giovani migliori, o di esperti per quanto
riguarda la scelta dei migliori terreni di gioco sintetico e
naturale. Quindi i premi riservati alla B Italia, la selezione
Under 15, 17 e 21 della Lega B, che ha il compito di valorizzare
i talenti delle squadre del torneo cadetto. Questi i vincitori:
Capocannoniere: Giampaolo Pazzini (Verona); Miglior giovane:
Riccardo Orsolini (Ascoli); Premio Sempre ConTe: Nicolas
(Verona); Miglior campo sintetico: Trapani; Miglior campo erba
naturale: Frosinone; Miglior Under 21 B: Kevin Bonifazi(Spal).   
				          