
MILANO - Colpo grosso di Trento che sorprende (66-77) al Forum la favoritissima Milano in gara-1 delle semifinali playoff e guadagna un piccolo importante vantaggio. Alla squadra di Buscaglia è riuscita l'impresa di ripetere il successo eclatante già ottenuto lo scorso 2 aprile in campionato. Un risultato che conferma l'ottimo stato forma della Dolomiti, arrivata a quota 7 vittorie di fila tra regular-season e playoff. La differenza l'ha fatta un Hogue monumentale che ha collezionato 23 punti, 7 rimbalzi e 9 falli subiti oscurando l'ottima prova, sul fronte opposto, di Tarczewski (15 punti e 11 rimbalzi).

TARCZEWSKI ILLUDE MILANO - Proprio Tarczewski, con un gran primo quarto (8 punti, 7 rimbalzi e 14) illude (17-10) Milano che, a poco a poco si affievolisce nei soliti errori nella gestione di palla (21 perse) e nelle cocciute scelte dei singoli. Qui emerge il sistema Trento: gioca piccola, passa a zona e corre sfruttando il proprio atletismo. Non crolla mentalmente sul 27-15 ma ribatte colpo su colpo e finisce per vincere in maniera comoda, raggiungendo anche i 12 punti di vantaggio (58-70 al 36′). Si torna sul parquet di Assago sabato sera per gara-2: Milano non può permettersi di sbagliare.

MILANO-TRENTO 66-76 (17-10, 41-38, 54-58)
Milano: McLean 6, Fontecchio ne, Hickman 11, Kalnietis, Macvan 5, Pascolo 4, Tarczewski 15, Cinciarini 5, Sanders 8, Abass ne, Cerella ne, Simon 12. Allenatore: Repesa.
Trento: Sutton 10, Bernardi ne, Craft 4, Forray 2, Flaccadori 10, Lovisotto ne, Gomes 13, Hogue 23, Lechthaler 2, Shields 12. Allenatore: Buscaglia.
Arbitri: Sahin-Mazzoni-Borgioni.
Note - Tiri liberi: EA7 Emporio Armani 5/9, Dolomiti Energia 11/15. Usciti per 5 falli: nessuno.






