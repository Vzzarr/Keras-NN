
            
            (ANSA) - FIRENZE, 30 MAG - Soddisfatto del ricambio
generazionale in atto nell'Italia del pallone: è il risultato di
cui Gian Piero Ventura va più fiero dopo quasi un anno della sua
gestione da commissario tecnico. Domani la cosiddetta Nazionale
sperimentale ("Ma io la chiamo semplicemente Nazionale")
affronterà in amichevole a Empoli San Marino, a conclusione
del quarto stage stagionale. "Questa partita è la conseguenza
del lavoro che abbiamo finora fatto - ha detto Ventura -
altrimenti questo lavoro sarebbe stato solo fine a se stesso e
virtuale. Avrei preferito anche un avversario più forte perché
mai come stavolta il risultato è l'ultima cosa che conta".   
				L'unico titolare annunciato è il portiere Scuffet, gli altri li
deciderà dopo i prossimi allenamenti "anche perché Caldara ha un
fastidio fisico e non è il solo".   
				          