

Sebastian Vettel (ap)






MONTECARLO - Sebastian Vettel continua a volare. Nella terza e ultima sessione di libere del Gran Premio di Monaco, sesta prova del Mondiale di Formula Uno, il tedesco della Ferrari fa segnare il miglior tempo fermando il cronometro a 1'12"395, di oltre tre decimi più veloce rispetto a giovedì. Che la SF70H si trovi perfettamente a suo agio sul circuito di Montecarlo lo testimonia anche il secondo posto di Kimi Raikkonen, staccato di 345 millesimi dal compagno di squadra. Di quasi un decimo più lento Valtteri Bottas con la Mercedes, seguito da Max Verstappen con la Red Bull. Solo quinto Lewis Hamilton con l'altra Freccia d'Argento, primo dei piloti a non scendere sotto l'1'13" e a poco più di otto decimi da Vettel. A completare la top ten dei tempi l'altra Red Bull di Daniel Ricciardo, Daniil Kvyat (Toro Rosso), Kevin Magnussen (Haas), Carlos Sainz (Toro Rosso) e Stoffel Vandoorne (McLaren). Alle 14 le qualifiche che decideranno la griglia di partenza.
 






