
            
            (ANSA) - ROMA, 31 MAG - ''Le finali sono così, a fare la
differenza saranno i dettagli e proprio per questo spero che il
Real commetta il minor numero possibile di errori e che la Juve,
Buffon e la difesa bianconera giochino una brutta partita''.   
				Cristiano Ronaldo suona la carica in vista della finale di
Champions contro la Juve. ''Con chi preferisco giocare tra Isco
e Bale? Io non sono l'allenatore - aggiunge l'asso portoghese a
Premium - A me interessa solo giocare e interessa solo che il
Real vinca. Bale è un grande giocatore ma anche Isco ha fatto
vedere ottime cose in questo finale di stagione". "La squadra
sta bene - aggiunge Cr7 - siamo preparati e abbiamo lavorato
molto nella scorsa settimana, mentre in questa stiamo facendo
ciò che serve per preparare al meglio la finale. Miglior
stagione della mia carriera? Mi sento bene e mi sono allenato al
meglio per arrivare al massimo negli ultimi due mesi della
stagione. Sia io che i miei compagni siamo pronti, sappiamo che
affronteremo una squadra molto forte''.   
				          