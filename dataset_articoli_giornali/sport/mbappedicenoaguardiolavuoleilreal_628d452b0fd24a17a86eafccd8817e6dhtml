
            
            (ANSA) - ROMA, 31 MAG - "Giocherò dove voglio. Nessuno
deciderà per me": poche parole ma incisive quelle di Kylian
Mbappè, 19enne 'stellina' del Monaco e una delle grandi sorprese
della stagione che sta per concludersi. Secondo quanto riporta
oggi 'Marca', l'attaccante francese avrebbe infatti rigettato le
avance del Manchester City, interessato a creare la 'coppia
delle meraviglie' insieme al brasiliano Gabriel Jesus, perche
vorrebbe il Real Madrid. Mbappé, scrive il quotidiano sportivo
spagnolo, non ha ancora deciso se è giunto il momento o meno di
lasciare Monaco, con il quale ha appena vinto la Ligue1 e
arrivato in semifinale Champions, oppure aspettare un'altra
stagione. "La sua idea è quella di giocare a Madrid, è questo lo
ha portato a declinare l'offerta milionaria del City, per
aspettare di indossare la maglia bianca, adesso o fra un anno".   
				Per il trasferimento di Mbappè 'Marca' parla di operazione
vicino a 120 milioni di euro.   
				          