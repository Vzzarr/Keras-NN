
            
            (ANSA) - CAGLIARI, 29 MAY - Il primo portiere del Cagliari al
Sant'Elia è stato Enrico Albertosi. L'ultimo, Luca Crosta,
classe 1998, baby portiere, eroe di Cagliari-Milan. Per lui,
forse anche grazie alla ottima prestazione all'esordio in A con
rigore parato a Bacca, è arrivato oggi il primo contratto da
professionista: sarà rossoblù sino al 2019.   
				   Crosta è cresciuto nelle giovanili del Milan. Nel suo
curriculum quattro presenze nella Nazionale Under 15, due con
l'U16. Era compagno di squadra di Donnarumma, il secondo di
Buffon in Nazionale. Il giovane portiere è arrivato Sardegna la
scorsa estate e, dopo il ritiro con la prima squadra, si è unito
alla Primavera: quest'anno ha totalizzato 13 presenze, più due
alla Viareggio Cup. Seguito dal preparatore dei portieri del
Settore giovanile rossoblù, Antonello Brambilla, nel frattempo
si allenava anche con i più "grandi", Storari, Rafael, Colombo e
Gabriel, applicando i preziosi suggerimenti del preparatore dei
portieri David Dei.   
				          