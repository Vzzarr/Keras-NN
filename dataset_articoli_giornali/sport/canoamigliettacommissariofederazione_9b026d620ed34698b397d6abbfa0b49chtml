
            
            (ANSA) - ROMA, 31 MAG - La Giunta nazionale del Coni ha nominato
l'ad della Coni Servizi Alberto Miglietta commissario della
Federcanoa (Fick) a seguito dell'annullamento delle elezioni di
ottobre, che avevano visto Luciano Buonfiglio rieletto a capo
della stessa Federazione. Lo ha annunciato il presidente del
Coni Giovanni Malagò.   
				   "È stato ascoltato l'ex presidente Buonfiglio - ha aggiunto
Malagò - Lui si considera vittima di questa situazione, ma ha
preso atto della decisione e, per togliere la Giunta da
qualsiasi imbarazzo, ha chiesto esplicitamente di non essere
nominato commissario. Miglietta ha l'incarico solo per
l'ordinaria amministrazione e indire il prima possibile nuove
elezioni".   
				          