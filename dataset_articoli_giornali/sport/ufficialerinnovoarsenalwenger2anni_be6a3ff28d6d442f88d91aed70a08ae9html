
            
            (ANSA) - ROMA, 31 MAG - L'Arsenal e Arsene Wenger insieme
ancora per due anni. Adesso c'è anche l'ufficialità sul rinnovo
del tecnico francese, in scadenza a giugno, sulla panchina dei
Gunners da 21 anni. Il 67enne Wenger arrivò a Londra nel 1996, e
sotto la sua guida l'Arsenal ha vinto 3 Premier e 7 FA Cup
(l'ultima sabato scorso contro il Chelsea). Dopo 20 anni, però,
i Gunners quest'anno non sono riusciti a qualificarsi per la
Champions, avendo chiuso il campionato al 5/o posto.   
				          