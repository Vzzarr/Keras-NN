
MONTECARLO - Il giovedì di libere si chiude nel segno della Ferrari e di Sebastian Vettel. Il tedesco è stato il più veloce stampando il miglior tempo nella seconda sessione: il suo 1'12"720 è anche il nuovo record circuito monegasco. Un'ottima prestazione che conforta in vista delle qualifiche di sabato, dove partire davanti è un grandissimo vantaggio. Vettel, il primo pilota di sempre riuscito a scendere sotto il muro dell'1'13" a Montecarlo, ha rifilato quasi mezzo secondo all'australiano Daniel Ricciardo (1'13"207) con la Red Bull. Terzo il finlandese Kimi Raikkonen, terzo con l'altra Rossa a 0"563 da Vettel. "Sono piuttosto soddisfatto - ha detto il tedesco -. Con queste auto siamo più veloci e ci si diverte di più. Diciamo che c'è ancora da fare qualcosa per migliorare, ma nel pomeriggio siamo andati meglio. Sia io sia Kimi siamo soddisfatti del passo gara. Per la pole è presto, certo è una cosa buona prendere il ritmo e avere buone sensazioni". "Il long run - ha confermato Raikkonen - ha dato buone sensazioni. Ora dobbiamo migliorare qualcosa in qualifica, andare più veloci. Comunque vedremo sabato".

Alle spelle del finlandese le due Toro Rosso di Daniil Kvyat e Carlos Sainz, che hanno chiuso davanti alla seconda Red Bull dell'olandese Max Verstappen e alla Force India del messicano Sergio Perez. Lontane le Mercedes: l'inglese Lewis Hamilton ha chiuso ottavo a 1"153 da Vettel, il finlandese Valtteri Bottas decimo a 1"182.
Da segnalare anche l'incidente del 18enne canadese Lance Stroll, al debutto a Montecarlo, che è andato a sbattere contro il muro esterno della curva del Casinò causando una breve interruzione della sessione. Dodicesimo Jenson Button, tornato in pista con la McLaren per sostituire Fernando Alonso e sempre molto vicino nei tempi al suo compagno di squadra Stoffel Vandoorne.

MARCHIONNE: ''VETTEL? SE AUTO GLI PIACE RESTA QUANTO VUOLE''  - Sergio Marchionne è tornato a parlare del futuro di Vettel: "Con Sebastian il discorso lo abbiamo fatto l'anno scorso. Era molto nervoso perché la macchina non c'era. Cerchiamo di trovargli la macchina che va bene, poi la scelta è sua. Lui è contento in macchina, se gli piace quella macchina là, può rimanere con me quanto vuole" ha detto l'ad di Fca e presidente e ad della Ferrari, a Maranello per l'inaugurazione dei nuovi spazi del Museo Ferrari e delle mostre 'Under the.Skin' e 'Rosso Infinito'.  Replicando a chi gli chiedeva se si aspettava un avvio di stagione così positivo, Marchionne ha risposto: "Lo sognavo, è arrivata una squadra veramente brava: in scuderia finalmente abbiamo dei ragazzi che sono puntati nella direzione giusta, stanno lavorando bene, i piloti ci sono, la macchina c'è, quindi...",

TEMPI PROVE LIBERE
Prima sessione
Lewis Hamilton (GBR/Mercedes) 1:13.425 (40 giri) (media: 163,612 km/h)
Sebastian Vettel (GER/Ferrari) 1:13.621 (34)
Max Verstappen (NED/Red Bull-TAG Heuer) 1:13.771 (32)
Valtteri Bottas (FIN/Mercedes) 1:13.791 (40)
Daniel Ricciardo (AUS/Red Bull-TAG Heuer) 1:13.854 (45)
Daniil Kvyat (RUS/Toro Rosso-Renault) 1:14.111 (42)
Kimi Raikkonen (FIN/Ferrari) 1:14.164 (37)
Sergio Pérez (MEX/Force India-Mercedes) 1:14.201 (42)
Carlos Sainz Jr (ESP/Toro Rosso-Renault) 1:14.333 (39)
Esteban Ocon (FRA/Force India-Mercedes) 1:14.425 (39)
Felipe Massa (BRA/Williams-Mercedes) 1:14.617 (37)
Stoffel Vandoorne (BEL/McLaren-Honda) 1:14.813 (38)
Kevin Magnussen (DEN/Haas-Ferrari) 1:14.870 (34)
Jenson Button (GBR/McLaren-Honda) 1:14.954 (35)
Romain Grosjean (FRA/Haas-Ferrari) 1:15.321 (33)
Lance Stroll (CAN/Williams-Mercedes) 1:15.595 (44)
Jolyon Palmer (GBR/Renault) 1:15.949 (42)
Pascal Wehrlein (GER/Sauber-Ferrari) 1:16.258 (33)

Seconda sessione
Sebastian Vettel (GER/Ferrari) 1:12.720 (38 giri) (media: 165,198 km/h)
Daniel Ricciardo (AUS/Red Bull-TAG Heuer) 1:13.207 (35)
Kimi Raikkonen (FIN/Ferrari) 1:13.283 (46)
Daniil Kvyat (RUS/Toro Rosso-Renault) 1:13.331 (41)
Carlos Sainz Jr (ESP/Toro Rosso-Renault) 1:13.400 (43)
Max Verstappen (NED/Red Bull-TAG Heuer) 1:13.486 (36)
Sergio Pérez (MEX/Force India-Mercedes) 1:13.799 (45)
Lewis Hamilton (GBR/Mercedes) 1:13.873 (31)
Kevin Magnussen (DEN/Haas-Ferrari) 1:13.890 (46)
Valtteri Bottas (FIN/Mercedes) 1:13.902 (39)
Stoffel Vandoorne (BEL/McLaren-Honda) 1:13.946 (42)
Jenson Button (GBR/McLaren-Honda) 1:13.981 (37)
Felipe Massa (BRA/Williams-Mercedes) 1:14.003 (46)
Romain Grosjean (FRA/Haas-Ferrari) 1:14.022 (44)
Esteban Ocon (FRA/Force India-Mercedes) 1:14.093 (47)
Lance Stroll (CAN/Williams-Mercedes) 1:14.474 (27)
Nico Hulkenberg (GER/Renault) 1:14.870 (41)
Jolyon Palmer (GBR/Renault) 1:15.616 (8)
Marcus Ericsson (SWE/Sauber-Ferrari) 1:15.691 (32)
Pascal Wehrlein (GER/Sauber-Ferrari) 1:15.695 (37)






