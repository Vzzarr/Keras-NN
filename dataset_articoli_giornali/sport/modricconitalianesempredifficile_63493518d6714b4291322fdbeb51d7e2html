
            
            (ANSA) - ROMA, 31 MAG - "Ogni finale è diversa dalle altre,
credo che questa non abbia niente a che vedere con quella
dell'anno scorso. Giochiamo contro una grande rivale come la
Juve, che ha molti giocatori di livello mondiale e ci aspetta
una partita molto difficile, come sempre contro le squadre
italiane". Così il centrocampista del Real Madrid Luka Modric a
Premium, a tre giorni dalla finale Champions. "Noi daremo tutto,
ce la metteremo tutta per vincere ma sarà molto difficile -
aggiunge - perché al Juve è una squadra molto forte e l'ha
dimostrato durante tutta la stagione, ha vinto due trofei e
giocherà un'altra finale: questo dice tutto di loro. Noi però
siamo fiduciosi". "Dybala l'uomo più pericoloso? Non mi piace
parlare dei singoli - risponde il croato - la Juve ha grandi
giocatori che rispettiamo molto in attacco, a centrocampo e in
difesa. Noi però dobbiamo guardare in casa nostra e cercare di
fare la miglior partita possibile. La chiave per vincere? Fare
gol, questa è la chiave".   
				          