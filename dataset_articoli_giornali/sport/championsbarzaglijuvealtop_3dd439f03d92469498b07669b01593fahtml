
            
            (ANSA) - TORINO, 29 MAG - "Siamo al top, abbiamo vinto giù
due trofei e siamo a caccia della Champions". Andrea Barzagli
spinge la Juventus verso "il trofeo più importante", anche se
"al triplete non abbiamo mai pensato" perché "scendiamo in campo
per vincere ogni gara", dice l'esperto difensore della Juventus.   
				"Il Real è abituato a giocare queste sfide, per loro questa sarà
la terza in quattro anni - aggiunge - ma anche noi abbiamo la
giusta esperienza e potremo dire la nostra". "Allegri ha detto
che non bisogna pensare in negativo? Sappiamo benissimo quanto è
prestigioso questo club per quello che è riuscito a fare -
prosegue Barzagli -. Ha ragione il mister, ci vuole positività,
se siamo arrivati in fondo alla Champions due volte in tre anni
vuol dire che ce lo siamo meritati. Questa finale poi dirà
quello che siamo e speriamo che tutto il mondo Juve ci
trascini".   
				          