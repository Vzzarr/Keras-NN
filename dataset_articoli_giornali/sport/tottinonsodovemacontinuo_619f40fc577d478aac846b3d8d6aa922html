
            
            (ANSA) - ROMA, 29 MAG - "Continuo, non so dove, ma continuo".   
				Spunta sul web un video inedito di Francesco Totti, che alla
festa con gli amici e i parenti più stretti, dopo l'addio in
lacrime all'Olimpico, rilancia. L'ormai ex capitano giallorosso,
prima di tagliare la torta, pare scherzare: "La lettera mica è
finita - dice - manca un punto, prosegue dicendo che continuo".   
				Il tono è ancora scherzoso: poi però Totti pare farsi serio e
aggiunge: "Continuo, continuo: non so dove ma continuo".   
				          