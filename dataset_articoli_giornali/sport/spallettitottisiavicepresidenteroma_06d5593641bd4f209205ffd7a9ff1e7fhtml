
            
            (ANSA) - ROMA, 29 MAG - "Totti? Gli devono far fare il
vicepresidente della Roma, è quello che lui vuole. I fischi di
ieri? Mi hanno fatto pagare il conto". Così Luciano Spalletti,
in una intervista che andrà in onda integralmente in serata
(alle ore 21) nel corso della trasmissione di Sportitalia 'La
Partita Perfetta'. Il tecnico della Roma annuncerà il suo futuro
domani in una conferenza stampa: "Dirò cose molto importanti, la
prima di tutte è che la Roma è in Champions. Di Francesco? Ne
parlerò domani..." aggiunge l'allenatore toscano, rifilando una
stoccata al collega Sarri: "Il suo Napoli gioca un calcio da
paradiso, ma non parli dei nostri rigori".   
				          