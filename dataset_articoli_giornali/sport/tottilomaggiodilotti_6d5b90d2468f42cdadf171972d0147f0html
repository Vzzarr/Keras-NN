
            
            (ANSA) - FIRENZE, 29 MAG - "E' stato emozionante ieri quello
che si è visto a Roma perché dimostra come nel calcio le belle
storie ancora esistono, Totti è una di queste. Ha onorato la sua
maglia, per l'ultima volta, in una partita vera, perché non ci
dimentichiamo che anche per questo ieri poteva sembrare una
passerella dove la Roma doveva vincere tranquillamente, ed
invece si è sudato, Totti ha fatto una grandissima partita". Lo
ha detto il ministro per lo Sport Luca Lotti, parlando con i
giornalisti a Firenze. "Insomma - ha aggiunto - la grandezza del
calcio, passione, amore, tutto ciò che troppe volte viene non
descritto ma che ancora in realtà è un pezzo di verità nel
calcio è stato bello vederlo e viverlo ieri insieme a Francesco
Totti".   
				          