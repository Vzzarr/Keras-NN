
            
            (ANSA) - DORTMUND, 30 MAG - Thomas Tuchel non è più
l'allenatore del Borussia Dortmund. L'annuncio lo ha dato il
club con un comunicato sul sito. La decisione è stata presa di
comune accordo dopo un incontro questa mattina fra lo stesso
tecnico, l'ad Hans-Joachim Watzke e il ds Michael Zorc. Il
contratto di Tuchel, che lascia il club giallonero dopo due
stagioni, scadeva a giugno 2018. Nella stagione appena conclusa
ha vinto la Coppa di Germania, battendo in finale l' Eintracht,
primo trofeo dopo 5 anni. Tuchel ha salutato i tifosi con un
messaggio su Twitter: "Grazie ai tifosi, alla squadra, allo
staff e a tutti quelli che ci hanno sostenuto. Auguro al
Borussia Dortmund tutto il meglio". Tra i papabili per la
successione si fa anche il nome di Paulo Sousa.   
				          