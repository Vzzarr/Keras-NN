
            
            (ANSA) - ROMA, 29 MAG - ''Purtroppo il tempo passa per tutti,
spero che nella sua nuova vita trovi grandi soddisfazioni''.   
				Parola di Zibì Boniek sull'addio di Francesco Totti alla Roma ai
microfoni di Radio Anch'io lo sport: ''non credo che abbia
difficoltà di stare in un mondo nuovo, io gli avrei consigliato
di andare due anni in America a imparare l'inglese e poi
tornare. Ieri è stato toccante, se la Roma non avesse segnato
all'ultimo minuto l'atmosfera sarebbe stata più triste''.   
				   Poi Boniek parla della gestione dell'ultimo anno di Totti da
parte dell'allenatore della Roma: ''Spalletti ha il dovere e
diritto di portare la nave al traguardo anche se ha penalizzato
Totti nel finale di campionato. Certo a Milano sul 3-1 doveva
farlo entrare, ma non era facile gestire il tramonto di
Francesco. Mi dispiace che Spalletti vada via e gli faccio un
'in bocca al lupo' ''. Di Francesco è l'allenatore giusto per la
Roma? ''Andrà bene - sostiene l'ex giocatore polacco - se avrà
intorno le persone giuste intorno''
          