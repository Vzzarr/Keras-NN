
            
            (ANSA) - EMPOLI (FIRENZE), 29 MAG - Sono esposte da questa
mattina al Museo del Vetro di Empoli (Firenze) le Coppe Rimet
del 1934 e 1938, le Coppe del Mondo 1982 e 2006 e la Coppa
Europa del 1968 vinte dalla nazionale italiana di calcio. I
trofei sono arrivati in occasione della sfida amichevole tra
Italia e San Marino che è in programma dopodomani allo stadio
'Castellani' con calcio di inizio alle 21.30 I trofei saranno
visibili da oggi a dopodomani dalle 10 alle 19 con ingresso
gratuito. Dal crepuscolo di questa sera invece verrà illuminata
di azzurro la fontana dei Leoni di piazza Farinata degli Uberti,
uno dei simboli della città.   
				          