
            
            (ANSA) - ROMA, 31 MAG - "Credo molto nella vittoria della
Champions. La testa è diversa rispetto al 2015: abbiamo i
campioni, ma servirà anche fortuna". Suona la carica Claudio
Marchisio a tre giorni dalla finale di Champions League contro
il Real Madrid.   
				   "Sarà una finale bella e molto difficile - prevede il
centrocampista ai microfoni di Premium Sport - La finale del
2015 ci ha dato consapevolezza, stavolta possiamo giocare per
vincere questo trofeo".   
				   Il pericolo principale sarà l'attacco stellare del Real
Madrid, guidato da Cristiano Ronaldo. "È cambiato molto -
osserva Marchisio - Gioca da prima punta più di Benzema e in
poco spazio può metterti in difficoltà. Bisognerà fare molta
attenzione, ma tutti i giocatori del Real e della Juve possono
decidere una finale bellissima".   
				          