
            
            (ANSA) - BERGAMO, 27 MAG - Allo stadio "Atleti Azzurri
d'Italia", dopo il match con il Chievo, è andata in scena la
festa di congedo dell'Atalanta al proprio pubblico dopo la
stagione da record che ha visto i nerazzurri qualificarsi a una
coppa europea per la quinta volta nella storia. Parola al
presidente Antonio Percassi: "Il Mister è stato straordinario.   
				Bergamo ti ama, sta scritto su uno striscione: anzi, ti adora.   
				Vogliamo che resti tutta la vita. Ha dato alla squadra un gioco
magistrale. In tifosi ci hanno sostenuto fin dall'inizio, un
grazie anche a loro". Dal canto suo, Gian Piero Gasperini ha
pronunciato poche parole commosse: "Grazie Bergamo! - ha urlato
il tecnico al microfono -. Credevo fosse bello, ma non così
tanto. Grazie a tutti, dalla società alla gente".   
				          