
            
            (ANSA) - ROMA, 31 MAG - "Abbiamo riportato la Spal in Serie A
dopo quasi 50 anni e lavoreremo con impegno e determinazione
perché rimanga in questa categoria il più a lungo possibile.   
				Continuerò ad allenare la squadra anche nel 2017/'18 cercando di
portare avanti questo progetto anche nella massima divisione".   
				Lo ha detto l'allenatore della Spal Leonardo Semplici nel corso
della premiazione per la sua carriera e per aver vinto il
campionato di Serie B, svoltasi al Comune di Tavarnelle Val di
Pesa (Firenze) alla presenza di consiglieri, sportivi e amici.   
				          