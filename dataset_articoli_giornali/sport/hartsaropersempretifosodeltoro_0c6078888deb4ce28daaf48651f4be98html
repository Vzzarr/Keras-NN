
            
            (ANSA) - TORINO, 29 MAG - "Grazie Torino, sono orgoglioso di
aver giocato per la tua Grande Squadra". Il portiere del
Manchester City e dell'Inghilterra, saluta così la squadra con
cui ieri  ha concluso la stagione. Da tempo i granata hanno
annunciato che non riscatteranno il numero uno, perché la
valutazione del suo cartellino - 15 milioni di euro la richiesta
del Manchester - è ritenuta eccessiva.  "Non dimenticherò mai il
modo in cui avete accolto me e la mia famiglia", aggiunge su
Instagram Hart, diventato subito beniamino dei tifosi granata
nonostante qualche errore di troppo. "Sarò un tifoso del Torino
per sempre, per il resto dei miei giorni - sottolinea -. Ho
incontrato tante persone veramente speciali e questa è stata una
delle più splendide esperienze della mia vita. Per adesso è solo
un arrivederci, perché tornerò per vedervi ed incontrarvi tutti.   
				Vi auguro una estate eccezionale, mi mancherete!", conclude Hart
con quel "#kaammoonnnn" che quest'anno è stato il suo grido di
battaglia.   
				          