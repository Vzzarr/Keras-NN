
            
            (ANSA) - ROMA, 30 MAG - Juventus: 4-3 ai rigori. Né un
annuncio, né un presagio o pronostico per la prossima finale di
Champions League, ma semplicemente il risultato scaturito oggi
nel match amichevole disputato sui campi della Clericus Cup, la
Champions del Vaticano. Neanche il tempo di aver visto assegnata
dal Csi la Coppa con il Saturno - finita, dopo il 2-0 di sabato
scorso sulla Gregoriana, nelle teche del Pontificio Collegio
Urbano - che dei sacerdoti e seminaristi internazionali, hanno
voluto di nuovo scendere in campo, per giocare in anticipo la
finale di Cardiff. Ecco che proprio sul campo del Collegio
Urbano, il Dicastero Missionario della Santa Sede neocampione
nel 2017, accomunati dalla fede cristiana, ma divisi questa
volta dal tifo - madridisti, da un lato, juventini dall'altra -
si è presto accesa la supersfida europea. Cinque contro cinque 
con il Cupolone gran spettatore d'eccezione, sono scesi in campo
una ventina di religiosi, supporters delle due finaliste a
Cardiff. Fischio finale con rintocco di campane.   
				          