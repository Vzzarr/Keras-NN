
            
            (ANSA) - BOLZANO, 29 MAG - Sabato 10 giugno, alle ore 18, è
in programma al campo sportivo Combi di Merano un evento
sportivo speciale. Sul rettangolo si confronteranno infatti - in
una partita di calcio amichevole e a scopo benefico - la
rappresentativa italiana dei magistrati e quella dei
parlamentari, ma a rinforzare le rispettive compagini ci saranno
campioni del pallone di fama internazionale. Fra questi anche
Zinédine Zidane, campione del mondo con la Francia nel 1998 e
ora allenatore del Real Madrid.  
   Il ricavato verrà devoluto a favore di Amatrice, il paese in
provincia di Rieti gravemente danneggiato dal sisma del 2016.   
				          