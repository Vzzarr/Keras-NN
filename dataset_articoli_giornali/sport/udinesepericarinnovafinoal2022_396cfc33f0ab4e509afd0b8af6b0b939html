
            
            (ANSA) - UDINE, 31 MAG - L'attaccante croato dell'Udinese
Stipe Perica vestirà i colori bianconeri fino al 30 giugno 2022.   
				Il prolungamento del contratto è stato ufficializzato oggi
dall'Udinese calcio. L'attaccante, classe 1995, quest'anno ha
collezionato 27 presenze e 6 gol, ma causa infortunio è stato
costretto a chiudere la sua stagione con un paio di turni
d'anticipo.   
				   Si è chiusa, invece, l'avventura friulana per il ds Nereo
Bonato a cui vanno i ringraziamenti del club per il lavoro
svolto. "Udinese Calcio e Nereo Bonato comunicano di aver deciso
consensualmente di non prolungare il rapporto professionale per
la prossima stagione", si legge nel sito della società
bianconera.   
				          