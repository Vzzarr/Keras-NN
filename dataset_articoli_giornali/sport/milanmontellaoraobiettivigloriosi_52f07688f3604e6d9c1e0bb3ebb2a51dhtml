
            
            (ANSA) - MILANO, 30 MAG - Dopo il prolungamento di un anno
del contratto con il Milan, Vincenzo Montella punta a "obiettivi
più gloriosi e più vicini alla storia di questa società". "Sono
felice ed entusiasta", ha detto l'allenatore prima di firmare il
contratto al fianco dell'ad Marco Fassone e al ds Massimiliano
Mirabelli, che ha aggiunto: "Ieri ci siamo ritrovati a cena per
salutarci e in due parole è nato il patto per l'accordo, non ci
abbiamo messo molto. E stamattina ci siamo ritrovati per
firmare"."É un  momento significativo e molto importante. Dopo
qualche chiacchierata ieri abbiamo concordato con Montella di
restare insieme non solo l'anno prossimo ma anche nel 2018-19 -
ha detto Fassone sulla pagina Facebook del club -. È un accordo
che rende la società estremamente contenta ed entusiasta di
proseguire questa avventura dopo gli stipendi risultati ottenuti
in una stagione difficile di transizione".   
				          