
            
            (ANSA) - ROMA, 31 MAG - Al termine della Regular Season 2016/'17
la Serie A di basket ha raggiunto un'audience complessiva di
oltre 10 milioni di telespettatori (10.037.000), determinata
dalla copertura delle emittenti Sky e Rai, rispettivamente con
il 44 e il 43% del totale, e il restante 13% da canali locali.   
				Considerando dirette, differite e rubriche, la copertura totale
è stata di circa 2.567 ore, con una media per ogni giornata di
gara di oltre 85 ore e un'audience di 335.000. I dati di Nielsen
Sports sono stati diffusi dalla Legabasket di Serie A.   
				   Il dato relativo alle sole gare live è in aumento del 10%
rispetto alla precedente stagione, dove aveva fatto segnalare
un'audience cumulata di 4.682.508, salita quest'anno a quota
5.142.000. Contando anche l'audience delle emittenti locali, la
percentuale d'incremento complessivo passa dal 10 al 17%.   
				   L'audience cumulata della Final Eight di Coppa Italia,
infine, ha fatto segnare un aumento del 94% rispetto alla
precedente edizione: 1.281.000 rispetto a 660.000 del 2015/'16.   
				          