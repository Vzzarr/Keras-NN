
            
            (ANSA) - CAGLIARI, 31 MAG - Via Bruno Alves: il difensore
portoghese lascia il Cagliari dopo una sola stagione. Ieri era a
Glasgow, e presto dovrebbe essere annunciato l'ingaggio da parte
dei Rangers. Un pezzo in meno per il Cagliari del futuro. Alves
ha giocato quasi tutte le partite di questo campionato - 36
presenze e un gol su punizione contro il Bologna - conquistando
presto l'affetto dei tifosi: il coro "Bruno, Bruno" si è sentito
spesso durante la stagione.   
				   Il centrale difensivo era arrivato l'estate scorsa dopo aver
conquistato il titolo di campione d'Europa con la nazionale
portoghese. E subito si è imposto in campo e nello spogliatoio
con il suo carisma e la sua professionalità. Dal Cagliari - si
legge nel sito ufficiale - un ringraziamento per quanto fatto
con la maglia rossoblù e un augurio per la prossima avventura.   
				Saluto finale naturalmente in portoghese: "Boa sorte Bruno".   
				   Per il ruolo di centrale il Cagliari dovrebbe dare piena
fiducia a Salamon, giocatore dalle caratteristiche abbastanza
simili
          