
            
            (ANSA) - ROMA, 27 MAG - "Non ci sarà mai un altro Totti". Si
chiude così la lunga lettera pubblicata da James Pallotta sul
sito della Roma. Il presidente, che sbarcherà domattina nella
Capitale, scrive che "sarà per me un privilegio poter essere
all'Olimpico per assistere alla fine del primo volume di una
carriera leggendaria. Era ed è il simbolo di Roma. Ci sarò per
assistere all'ultima partita di Francesco con la maglia
giallorossa. È la fine di un capitolo della sua vita e l'inizio
di una nuova era". 
  "Se sarò domani allo stadio? Certo che ci sarò, con Totti sono
amico e ci vogliamo molto bene. Sarà una partita tra Roma e
Genoa ed è importante per la Roma per ottenere la qualificazione
in Champions League. Ma è chiaro che domani è un appuntamento
che va oltre un discorso della singola squadra". Lo ha detto il
presidente del Coni Giovanni Malagò, intercettato dai cronisti
all'85/o Csio di Piazza di Siena a Roma.   
				          