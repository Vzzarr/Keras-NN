
            
            (ANSA) - ROMA, 30 MAG - "Le finali di Champions non hanno
favorite: la cosa più difficile è arrivare fino in fondo, poi
le possibilità di alzare la Coppa sono 50 e 50": lo ha detto
Zinedine Zidane, nella conferenza del media day Real per la
finale di Champions. "Dybala pericolo numero uno? Si', direi che
e' lui - ha aggiunto il tecnico dei madridisti - ma anche gli
altri sono forti, penso a Higuain, Alves...La Juve è una
squadra tosta, ma noi cercheremo di farle male. La gente può
dire quel che vuole, su Bale e Isco io non mi faccio
condizionare", aggiunge Zidane. "Bale dovrebbe dirmi che vuole
giocare questa finale dopo l'infortunio? No, lui non deve dirmi
nulla - ha risposto il tecnico merengue alle insistenti domande
dei media spagnoli - I due sono pronti, e io decidero'. Ma
d'altra parte hanno fatto sedici partite insieme quest'anno, chi
lo dice che sono in ballottaggio per una maglia?...".   
				          