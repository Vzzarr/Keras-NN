
            
            (ANSA) - ROMA, 29 MAG - ''Il ritorno in Europa League è un
passaggio fondamentale per tornare a grandi livelli e nel calcio
che conta il prima possibile''. L'amministratore delegato del
nuovo Milan 'cinese', Marco Fassone, fa un bilancio alla fine
del campionato guardando all'immediato futuro del club rossonero
e al calcio mercato, in particolare per quanto riguarda il
portiere Donnarumma: ''c'e' la speranza di trattenerlo, il
desiderio nostro è di trattenerlo e siamo disponibili a fare
ogni sforzo, dai suoi occhi trapela la volontà di restare. Ma se
andasse via stiamo già pensando ad un piano B''. E il possibile
arrivo di Morata? ''Per il resto tra poco vedrete i nomi nuovi.   
				Ci stanno mettendo a disposizione un budget importante, ma
dobbiamo cercare di spenderlo bene. E' possibile che uno o due
giocatori di quel livello possano arrivare. Per la difesa
prenderemo due giocatori nuovi''. Parlando del campionato
Fassone: ''Juve Napoli e Roma sono lontane attualmente, ma ho
trovato una super macchina pronta che va rimessa in corsa''.   
				          