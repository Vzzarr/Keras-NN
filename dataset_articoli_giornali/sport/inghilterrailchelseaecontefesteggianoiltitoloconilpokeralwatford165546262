

(reuters)






LONDRA – Il Chelsea di Antonio Conte festeggia la conquista del titolo con un altro successo. Dopo essersi matematicamente laureati campioni d’Inghilterra venerdì sera grazie all’affermazione ai danni del West Bromwich Albion, i Blues superano anche il Watford di Walter Mazzarri nel recupero della 28esima giornata di Premier League. Finisce 4-3 per il Chelsea, in vantaggio al 22′ con Terry. Due minuti più tardi il pari di Capoue per gli Hornets. Al 36′ Azpilicueta riporta avanti i Blues e al 10′ della ripresa Batshuayi firma il 3-1 per i padroni di casa. Il Watford non molla: al 57′ Janmaat accorcia le distanze e al 76′ Stefano Okaka sigla la rete del 3-3. Il gol decisivo, però, porta la firma di Fabregas che chiude i conti all’88’. A fine gara spazio alla celebrazione del sesto titolo del Chelsea, tra fuochi d’artificio e nastri blu che ricoprono il terreno di gioco. Il protagonista assoluto è Conte che, con tanto di corona, viene osannato dal pubblico dello Stamford Bridge.
Chelsea-Watford: lo Stamford Bridge celebra Conte. Il film della partita
     






