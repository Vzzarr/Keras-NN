
            
            (ANSA) - CROTONE, 30 MAG - "A mia figlia adesso leggerò una
nuova e bellissima favola, quella del Crotone". É bastato un
anno e si è creato un legame fortissimo tra Diego Falcinelli ed
il Crotone. Lui con i suoi 13 gol, ha permesso alla squadra
rossoblù di restare in Serie A. Falcinelli - in partenza per 
raduno di Coverciano in vista dell'amichevole col San Marino -
tornerà alla sua società di appartenenza, al Sassuolo, e con un
post su Facebook ha salutato i tifosi e la città. "Porterò per
sempre nel cuore - scrive tra l'altro - questa città, tutte le
persone che anche per un solo istante mi hanno regalato
qualcosa. Gli anni passeranno, la distanza magari sarà tanta o
magari nulla, magari tornerò ancora qui, chissà. Ma voi sarete
sempre dentro di me e nel mio cuore: dalla prossima settimana
prima di dormire a mia figlia racconterò una bellissima favola,
nuova, appena scritta: la favola del Crotone e di Crotone. Per
sempre, Diego Falcinelli 11".   
				          