 Per un capitano che ha lasciato, un altro che ha rinnovato: Daniele de Rossi resterà alla Roma fino al 2019. Oggi l'ufficialità per il centrocampista che era in scadenza di contratto e che resterà in giallorosso per altre due stagioni. "Abbiamo rinnovato e messo la firma - fa sapere il n.16 a Roma Tv - la cosa era fatta da qualche giorno ma ho chiesto di non parlarne domenica scorsa perché era una giornata dedicata a un altro giocatore e ci tenevo che fosse ufficializzata dopo".