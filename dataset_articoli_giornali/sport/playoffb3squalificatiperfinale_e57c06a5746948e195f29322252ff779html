
            
            (ANSA) - ROMA, 31 MAG - Niente finale d'andata dei playoff di
Serie B per Gagliolo, Struna e Puscas squalificati (i primi due
del Carpi, il terzo del Benevento) oggi dal giudice sportivo per
un turno, dopo le gare di semifinale. Un turno di stop anche
all'allenatore del Carpi, Fabrizio Castori "per avere, al 33'
st, entrando sul terreno di giuoco a gara in svolgimento,
contestato platealmente una decisione arbitrale e rivolto al
Direttore di gara un'espressione ingiuriosa".   
				   Pugno duro invece su due giocatori del Frosinone, resisi
protagonisti del convulso finale di partita al 'Matusa' lunedì
sera. Soddimo è stato squalificato per 4 turni mentre Zappino
per tre.   
				          