
            
            (ANSA) - NAPOLI, 27 MAG - "Il mio passato, il mio presente,
il mio futuro", questo è il tweet dell'attaccante del Napoli
Dries Mertens  accompagnato da una foto del giocatore mentre
firma il suo nuovo contratto fino al 2020. La firma del
contratto era stata annunciata già oggi dal presidente del
Napoli, Aurelio De Laurentiis, che aveva confermato anche come
nell'accordo sia presente una clausola rescissoria valida però
soltanto per un eventuale trasferimento a una squadra estera e
dal 2018. Secondo indiscrezioni il contratto di Mertens prevede
un ingaggio annuo di 4,5 milioni di euro.   
				          