
            
            (ANSA) - TORINO, 29 MAG - "L'ottimismo ci deve essere, ma non
mi sembra giusto dire che la Juventus è la favorita. Il Real ha
fatto tre finali in quattro anni, ne ha vinte due in tre anni:
loro sicuramente sono i favoriti". Così Massimiliano Allegri. "I
ragazzi quest'anno sono stati fantastici, ora c'è da fare
l'ultimo sforzo, noi dovremo avere più motivazione del Real", ha
detto il tecnico della Juventus durante il media day. Allegri ha
chiesto poi chiedendo ai giornalisti un minuto di silenzio per
le vittime dell'Heysel, di cui oggi ricorre il 32/o anniversario
"Nel 1985 perdevano la vita 39 persone; una serata che doveva
essere di sport, di calcio e di festa si trasformò in tragedia".   
				"Voglio dedicare un pensiero alle famiglie", ha spiegato il
tecnico bianconero.   
				          