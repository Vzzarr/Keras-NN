

Una schiacciata di McLean (lapresse)






TRENTO – Milano espugna il parquet di Trento (87-66) in gara 3 delle semifinali playoff del campionato di basket ed ora è sotto 2-1 nella serie in attesa di gara 4 che si giocherà mercoledì 31 maggio, sempre a Trento. Dopo le due sconfitte casalinghe l’Olimpia risponde con una prova tostissima, difende forte, combatte anche quando commette errori, scappa via a metà del primo periodo, poi non si guarda più indietro, regge l’urto di un paio di sfuriate di Trento, poi chiude sul +21. Determinante soprattutto l’ex Davide Pascolo, che mette 17 punti, mentre Hickman torna decisivo con 16. Per la formazione di Buscaglia non bastano Hogue (16 punti e 8 rimbalzi), Flaccadori 14, e la doppia cifra anche di Forray e Shields (10) in una serata da dimenticare invece per Sutton, a secco (male comunque in generale la Dolomiti Energia al tiro da tre punti con 4/20 e nei liberi: 12/21). 

OLIMPIA SUBITO TOSTA CON PASCOLO E HICKMAN – Fin da subito si vede che Milano scende in campo con un’altra faccia: 7 punti a testa dell’ex Pascolo e Hickman scavano il solco con due triple di fila, in un match molto nervoso e pieno di fischi. Dopo 10 minuti è 11-21, poi nel secondo quarto l’Olimpia allunga sul 29-13 e poi sul 31-16 quando il coach chiama timeout per riordinare le idee ai suoi. Trento recupera qualcosa (23-31), ma gli uomini di Repesa tornano a +10. Ed è ancora Sanders a mettere il 42-32 con cui si chiude il primo tempo.
Basket, playoff serie A; semifinali gara 3: Trento-Milano 66-87












 
	         




MILANO RESPINGE I TENTATIVI DI RIMONTA DI TRENTO – Dopo l’intervallo lungo i padroni di casa tentano di reagire, però un 7-0 con tripla di Pascolo costringe Buscaglia al timeout sul 35-49. Meno 17 con nuova tripla di Pascolo, poi 4 punti di Shields e ancora Hickman: 41-56. Trento fatica ai liberi, con Milano che ricorre spesso al fallo e si porta a + 18 con Abass, prima del 51-65 della terza sirena. L’Olimpia non cala d’intensità: un gioco da 3 di Macvan e ancora Hickman fruttano il 72-54. Sutton esce malissimo perdendo una palla per poca concetrazione e il coach lo toglie dal campo, ormai Trento non ne ha più: Milano vola sull’81-58 e chiude il discorso. Se ne riparlerà mercoledì sera.

TRENTO-MILANO 66-87
(11-21, 32-42; 51-65) 
DOLOMITI ENERGIA TRENTINO: Sutton, Craft 8, Forray 10, Conti ne, Flaccadori 14, Lovisotto ne, Gomes 8, Hogue 16, Lechthaler, Shields 10. Allenatore: Buscaglia.
EA7 EMPORIO ARMANI MILANO: McLean 4, Fontecchio 5, Hickman 15, Kalnietis 8, Macvan 12, Pascolo 17, Tarczewski 8, Cinciarini 3, Sanders 7, Abass 7, Cerella. Allenatore: Repesa.
ARBITRI: Filippini, Martolini, Attard.
NOTE: Tiri liberi: Dolomiti Energia 12/21, EA7 Emporio Armani 12/79. Usciti per 5 falli: Tarczewski.






