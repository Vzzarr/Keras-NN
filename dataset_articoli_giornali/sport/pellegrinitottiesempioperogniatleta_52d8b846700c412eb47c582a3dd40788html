
            
            (ANSA) - NAPOLI, 28 MAG - "Francesco Totti è un esempio per
tutti gli sportivi, un giocatore che ha dato tanto alla sua
squadra e all'intero mondo del calcio e dello sport". L'ha detto
oggi Federica Pellegrini, sollecitata a margine delle gare
mattutine del Grand Prix Città di Napoli in corso alla Piscina
Scandone. La nuotatrice si è anche sbilanciata sull'eventualità
che Totti possa andare all'estero la prossima stagione: "È stato
una bandiera della Roma - ha detto Federica Pellegrini -, e non
penso che deciderà di giocare fuori, all'estero".   
				          