
            
            (ANSA) - FIRENZE, 30 MAG - Ventura lancia l'allarme e
riguarda il reparto difensivo della Nazionale: non tanto per
l'amichevole dell'Italia sperimentale di domani, quanto per gli
imminenti impegni della Nazionale maggiore. "Il mio augurio è
che i tre difensori della Juventus possano durare il più a lungo
possibile - l'auspicio del ct azzurro - ci ho parlato anche di
recente, ho ottenuto da loro massima disponibilità considerando
che dopo la finale Champions ci sarà da affrontare l'Uruguay:
una gara importante, cui tengo molto, perché batterlo
significherebbe risalire ulteriori posizioni nel ranking ed
entrare tra le prime dieci Nazionali al mondo". Le alternative a
Bonucci, Chiellini e Barzagli, sono Rugani e Romagnoli, ma
entrambi hanno problemi fisici. Per questo oltre a Caldara terrò
fino all'11 giugno anche Conti". Ventura ha anche raccontato che
Darmian non potrà aggregarsi fino al 5 giugno: "Questo perché
Mourinho dopo la finale di Europa League ha 'imposto' ai propri
giocatori almeno dieci giorni di riposo assoluto".   
				          