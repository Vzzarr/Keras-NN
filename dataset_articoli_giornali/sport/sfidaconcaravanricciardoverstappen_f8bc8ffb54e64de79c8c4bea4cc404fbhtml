
            
            (ANSA) - ROMA, 30 MAG - Insolita sfida tra Daniel Ricciardo e
Max Verstappen protagonisti sul circuito di Spielberg (dove a
luglio si correrà il gran premio d'Austria) di una gara a bordo
di due Aston Martin con caravan a traino coi i colori della Red
Bull.   
				   Il video, postato sul sito della Red Bull, mostra la sfida
tra i due che hanno compiuto un giro di pista con le insolite
vetture. ''Non ero sicuro che sarei riuscito a controllare.   
				Fortunatamente abbiamo avuto modo di divertirci un po' - le
parole di Ricciardo - E' stato come dare un dolce ad un bambino,
ne vuoi sempre di più, così abbiamo continuato a spingere fino a
quando non abbiamo perso i caravan. Ho pianto dalle risate''.   
				   ''Eravamo abbastanza sicuri che saremmo andati a sbattere con
i caravan - ha aggiunto Verstappen - non era di proposito, ma
poi ho visto dallo specchietto che il caravan era su una
ruota!''.   
				          