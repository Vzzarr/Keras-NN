
            
            (ANSA) - TORINO, 31 MAG - Comunque finisca la finale di
Cardiff, l'Italia ha già conquistato un prestigioso triplete.   
				Per il terzo anno consecutivo, dopo Berlino e Milano, sarà
affidata all'italiana Filmmaster Events, in partnership con
Circo de Bakuza, l'ideazione e la produzione della cerimonia di
apertura della finale di Champions League.   
				   Lo spettacolo anticipa quello calcistico e, per la prima
volta in Europa, propone agli spettatori l'Half Time Show, in
pieno stile Super Bowl, con un vero e proprio concerto a metà
partita. Protagonisti artisti musicali di fama internazionale.   
				Ad esibirsi prima della partita sono i Black Eyed Peas.   
				   La cerimonia sarà trasmessa in oltre 200 Paesi, con
un'audience prevista di più di 200 milioni di spettatori che
faranno della finale di Champions League l'evento televisivo più
visto al mondo.   
				   Filmmaster Events firmerà anche la regia della Cup Cerimony,
la cerimonia finale che premia la squadra vincente e che si
tiene sul terreno di gioco.   
				          