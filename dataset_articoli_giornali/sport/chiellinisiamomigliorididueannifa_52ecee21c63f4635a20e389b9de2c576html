
            
            (ANSA) - TORINO, 29 MAG - "Rispetto a due anni fa ci sentiamo
diversi e migliori, a prescindere dalla qualità tecnica". Lo
sostiene Giorgio Chiellini, grande assente contro il Barcellona
due anni fa perché infortunato, paragonando la Juventus di
allora a quella che sabato affronterà il Real Madrid in una
nuova finale di Champions League. "Due anni fa a Berlino abbiamo
avuto un primo tempo troppo di tensione, nel secondo invece ci
siamo scoperti troppo. L'esperienza ci servirà", aggiunge il
difensore bianconero.   
				          