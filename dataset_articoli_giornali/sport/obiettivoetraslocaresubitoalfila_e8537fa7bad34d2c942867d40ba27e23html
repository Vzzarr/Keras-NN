
            
            (ANSA) - TORINO, 31 MAG - "Il Torino intende fare del
Filadelfia il proprio centro sportivo per gli allenamenti della
prima squadra". Lo afferma il club granata in risposta ad alcune
indiscrezioni di stampa sulla trattativa per l'affitto
dell'impianto, inaugurato di recente dopo una profonda
ristrutturazione seguita ad anni di abbandono, tra lo stesso
Torino e la Fondazione Filadelfia proprietaria dello Stadio. "Il
nostro obiettivo - aggiunge il club granata - è quello di
trovare al più presto un'intesa, così da poter eseguire le
operazioni di trasloco e permettere alla squadra, nei primi
giorni di luglio, di allenarsi nella 'casa del Toro'". Nessuno
scontro dunque, per il club granata, su canone di locazione. Il
valore stabilito da una perizia per l'affitto è di 231.500 mila
euro, con l'attribuzione della manutenzione - ordinaria e
straordinaria - alla Fondazione. "Il Torino ha dato
disponibilità ad accollarsi tutti i costi di manutenzione''
          