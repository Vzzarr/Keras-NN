

(agf)






ROMA - La Juve può festeggiare nella prossima giornata - la numero 35 - il suo scudetto numero 33, il sesto consecutivo. A quattro giornate dalla fine i bianconeri hanno 9 punti di vantaggio sulla Roma e 10 sul Napoli. Qualora la squadra di Allegri non dovesse perdere il derby di domani sera contro il Torino, la matematica potrebbe arrivare già domenica sera quando è in programma Milan-Roma.
Per chiudere i giochi ai bianconeri può bastare anche un pareggio in caso di mancata vittoria del Napoli con il Cagliari e di sconfitta della Roma al Meazza. Un pari nel derby e un successo del Napoli rimanderebbe ogni discorso scudetto al prossimo turno. Con una vittoria nel derby il Napoli sarebbe automaticamente tagliato fuori e per lo scudetto basterebbe la mancata vittoria della Roma a Milano.






