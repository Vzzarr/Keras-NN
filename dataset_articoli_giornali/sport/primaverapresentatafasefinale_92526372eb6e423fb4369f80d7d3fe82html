
            
            (ANSA) - BOLOGNA, 29 MAG - Saranno Juventus-Sampdoria,
Fiorentina-Atalanta, Inter-Chievo e Roma-Lazio le sfide dei 
quarti della fase finale del campionato primavera 2016/2017
in programma dal 4 all'11 giugno tra gli stadi di Sassuolo,
Carpi e Reggio Emilia. Così i sorteggi che si sono
svolti questa mattina a Bologna nella sede della Regione
Emilia-Romagna, che per il secondo anno ospiterà l'atto
conclusivo del principale campionato giovanile.  Si partirà con
la sfida tra Juve e Samp il 4 giugno alle 15.30 mentre la finale
è in programma l'11 giugno alle 18 al Mapei Stadium di Reggio
Emilia. La fase finale del campionato vedrà l'esordio in gare
ufficiali della Var.   
				          