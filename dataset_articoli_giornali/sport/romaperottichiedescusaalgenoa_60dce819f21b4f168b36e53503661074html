
            
            (ANSA) - ROMA, 28 MAG - Diego Perotti chiede scusa ai suoi ex
tifosi rossoblù per l'esultanza seguita al suo gol del 3-2 che è
valso il secondo posto in classifica: "Chiedo scusa ai tifosi
del Genoa - le parole dell'argentino a Roma Channel - Non avrei
mai esultato così se oggi non fosse stato troppo importante il
mio gol. E poi Francesco (Totti, ndr) meritava di vincere questa
partita. Potrò raccontare a mio figlio di aver giocato al fianco
di uno dei migliori giocatori al mondo: al calcio non posso
chiedere di più".   
				          