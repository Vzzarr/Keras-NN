
            
            (ANSA) - ROMA, 30 MAG - "Dedico questo premio ai tifosi del
Napoli, visto che non sono riuscito a dedicargli un traguardo
che mi piacerebbe molto regalargli". Lo dice il tecnico
partenopeo, Maurizio Sarri, ritirando il Premio 'Enzo Bearzot',
riconoscimento promosso dall'Us Acli con il patrocinio della
Figc, al Salone d'Onore del Coni. "Ho un bellissimo rapporto con
i napoletani e la città in generale, una tifoseria che a noi è
sempre stata vicina e anche molto matura nel panorama attuale.   
				Ho visto accettare serenamente alcune sconfitte difficili da
digerire, segno di grande maturità del nostro pubblico", ha
aggiunto Sarri, che poi ha scherzato: "Come si fa coniugare
spettacolo a vittoria non lo posso dire perché non abbiamo
vinto… Abbiamo fatto partite divertenti sicuramente - ha quindi
precisato il tecnico partenopeo - e penso che alla base ci sia
il divertimento in campo. Solo così si divertono anche gli
spettatori. Ho la fortuna di avere 25 ragazzi cresciuti ma
bambini dentro".   
				          