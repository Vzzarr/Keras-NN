

Sebastian Vettel, 29 anni. (afp)






MONTECARLO - Doppietta Ferrari a Montecarlo. Vettel vince per la seconda volta il GP di Monaco con sorpasso al cambio gomme sul compagno di squadra Raikkonen. "Sì, sì', siiì!. Grande lavoro ragazzi, molto buono!"  il tedesco è entusiasta e, dopo la vittoria, urla così la sua gioia via radio ai box. "Oggi è davvero un grande piacere". Terzo successo stagionale per Vettel che, intervistato da Nico Rosberg, commenta così il podio: "E' una vittoria incredibile, al termine di una gara intensa. Speravo di partire meglio di Kimi ma non è stato possibile e ho dovuto avere pazienza. Poi nella prima fase le gomme scivolavano e Bottas ci stava riprendendo. Nel secondo stint - ha aggiunto il tedesco - le gomme hanno dato ottime sensazioni e ho spinto al massimo. Ho sfruttato le gomme e sono finito davanti dopo la sosta. Poi ho controllato la gara, dopo la safety è stato tutto più difficile ma il team ha fatto un ottimo lavoro. Un weekend fantastico".
F1, Gp Monaco: Vettel, festa sul podio con balletto
DELUSIONE RAIKKONEN - Sulla strategia della Ferrari, Vettel ha detto: "Non c'era nulla di pianficato, solo di prendere il maggior vantaggio sugli altri. Bottas però aveva un buon passo, abbiamo faticato, ma quando lui è entrato ai box dovevo reagire, ho spinto il più possibile per quei due-tre giuri e anche io mi sono sorpreso di esser uscito davanti". Infine in vista della prossima gara, Vettel ha scherzato con Rosberg: "Il Canada è una pista diversa, al momento voglio solo godermi questa vittoria. Poi penseremo a prepararci per il prossimo Gp. Dove farò la festa? Non lo so ancora, sei tu l'esperto qui".  Visibilmente deluso invece Kimi Raikkonen: "Difficle dire se l'ho persa al pit stop, so solo che il secondo posto non è una bella sensazione, ci proveremo la prossima volta, proveremo a migliorare ancora. Questa è una gara dalla quale mi aspettavo decisamente di più".
F1, Gp Monaco: il film della corsa
ARRIVABENE E MARCHIONNE- "Rilassato no, ma contento sì, una giornata bellissima, il pensiero va ai ragazzi che lavorano a Maranello e in pista. Il lavoro duro paga e siamo molto contenti". Maurizio Arrivabene, team principal Ferrari, ai microfoni della Rai, si eprime così dopo la doppietta. "Il pit stop anticipato di Raikkonen? Non diamo ordini di squadra, per noi ottenere un risultato come quello di oggi è ciò che vuole l'azienda, poi i ragazzi se la giocano in pista. Vettel è stato velocissimo con le gomme usate ed è andato in testa. Lasciatemi dire macchina incredibile. Raikkonen? Ieri ha fatto la pole, non è con noi solo per dare un contributo ma per fare le sue gare. Sono stati bravi entrambi. Un momento di emozione? Dopo la gara ci parliamo subito con gli ingegneri, si realizza un pò dopo quello che è successo, poi dopo abbiamo l'analisi della gara e subito dopo si pensa alla prossima, in questo caso Canada". Anche Sergio Marchionne, presidente e amministratore delegato Ferrari, esprime la sua soddisfazione: "E' arrivato quello che aspettavamo da tanto tempo - ha affermato in una nota -. E' stata una gara che entrerà nella nostra storia. Non solo una vittoria ma una doppietta in un Gran Premio di grande tradizione come questo di Monaco, dove la Ferrari aveva vinto l'ultima volta nel 2001, anche allora con una doppietta, di Schumacher e Barrichello. Oggi è stata una gara davvero emozionante dove si è vista la vera Scuderia. Complimenti ai piloti e, ancora una volta, a tutta la squadra, quella in pista e quella che ha lavorato sodo e continua a lavorare giorno dopo giorno a Maranello su questa monoposto che finalmente riesce a regalare ai nostri tifosi le soddisfazioni che meritano".

RICCIARDO: "SONO MOLTO FELICE" -  Soddisfatto del terzo posto, Daniel Ricciardo, pilota della Red Bull: "Sono molto più felice rispetto a ieri, oggi ho avuto la mia opportunità quando Max è andato ai box e sono riuscito a fare dei bei tempi". Sul contatto nel finale con Bottas, l'australiano ha aggiunto: "Bottas ha provato a prendermi l'interno e ho dovuto allargare. Non è stato un bel momento ma sono riuscito a restare in pista".

HAMILTON: "WEEKEND TERRIBILE" -  Lewis Hamilton commenta amaro il settimo posto. "E' stato un weekend terribile, molto insolito per me qui a Montecarlo. Sono arrivato giù di morale, il team diceva che al massimo avrei potuto ottenere il decimo posto e alla fine sono contento per questi sei punti. La macchina si è comportata in modo bizzarro e dobbiamo capire perchè, in altri circuito va alla grande e quindi dobbiamo sfruttare al massimo questa situazione"





 






