L'addio alla maglia numero 10 della Roma l'altro ieri e già oggi i tifosi giallorossi gli intitolano una piazza a Testaccio. E' la sorpresa che alcuni ignoti supporter hanno fatto trovare al capitano della Roma, Francesco Totti, nei giardinetti di piazza Santa Maria Liberatrice: la targa della piazza, grazie ad un apposito adesivo, gli è stata dedicata con la scritta 'Piazza Francesco Totti VIII re di Roma'.   