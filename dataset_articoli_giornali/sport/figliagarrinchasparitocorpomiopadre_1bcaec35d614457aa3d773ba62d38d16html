
            
            (ANSA) - RIO DE JANEIRO, 31 MAG - Sono spariti dal cimitero di
Rio de Janeiro i resti di Garrincha: lo ha rivelato al portale
'Uol Esporte' Rosangela Santos, figlia dell'amatissimo ex
attaccante brasiliano, morto di cirrosi epatica nel 1983.   
				Secondo la donna, la famiglia non è stata informata su quando
sarebbe avvenuta l'esumazione dal cimitero municipale Raiz da
Serra a Magé, nella regione metropolitana di Rio, e ora sta
cercando di saperne di più. "Non esiste alcun documento, non
sappiamo quando è avvenuto il disseppellimento e cosa ne è stato
fatto del corpo", ha detto la figlia dell'ex idolo al quale,
fuori del proprio stadio, il Botafogo ha perfino fatto erigere
una statua.   
				          