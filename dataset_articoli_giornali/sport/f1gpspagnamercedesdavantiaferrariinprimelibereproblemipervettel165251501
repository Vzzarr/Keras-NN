
BARCELLONA - Sono poche le indicazioni, e pure confuse, che arrivano dal circuito di Montmelo, dopo le prime due sessioni di prove libere del Gp di Spagna. Quello che si può dire è che la Mercedes, il team che qui si è presentato con il maggior numero di novità (visibili a occhio nudo) rispetto alle altre scuderie di vertice, sembra aver recuperato un po' di terreno sulla Ferrari. Dopo l'exploit sorprendente della Rossa a Sochi, gli ingegneri della Stella a tre punte sono corsi ai ripari, anche perché a differenza del circuito russo quello spagnolo sembrerebbe favorire la Ferrari. Il loro lavoro ha avuto qualche efficacia, se è vero che Hamilton e Bottas (in quest'ordine) hanno dominato entrambe le sessioni. Al di là dei tempi - sempre relativamente importanti, al venerdì - le loro macchine sono sembrate più composte di quanto non si era visto in Russia anche se gli errori di guida, soprattutto quelli dell'inglese, sono stati parecchi. La Ferrari non è andata affatto male, comunque. I tempi della mattina (Raikkonen e Vettel erano un secondo dietro ad Hamilton), erano platealmente bugiardi; quelli del pomeriggio (con il distacco ridotto ad appena tre decimi) erano decisamente più attendibili.

Più del cronometro, a preoccupare quelli del Cavallino è per ora il tema dell'affidabilità. Scegliendo - un po' per strategia e molto per necessità - una linea diversa dalla concorrenza nell'utilizzo delle cinque power unit a disposizione nell'arco della stagione, la Ferrari si ritrova dopo solo 4 gare ad aver impiegato già molte più componenti rispetto alla concorrenza. Il dato che svetta su tutti è quello dei tre turbo "consumati", visto che dopo il quinto scattano le penalità della Federazione. Nonostante questo frenetico turnover di pezzi di motore, ancora oggi qualcosa non è andato nel verso giusto e Raikkonen è stato costretto a rallentare per sospetti problemi al motore. La cosa è stata poi rapidamente superata ma questo accenno di fragilità, in una competizione tirata come quella che si è intravista fino ad oggi, fa piuttosto paura. Dietro le Ferrari - ancora ben oltre la distanza di sicurezza - si è rivista una Red Bull decente. In attesa di vedere cosa succederà in qualifica e poi in gara, per il momento il distacco dalla concorrenza si è assestato intorno al mezzo secondo  (probabilmente alla fine sarà più ampio). La cura Newey comincia a fare effetto. Forse.

TEMPI PROVE LIBERE
Prima sessione
Lewis Hamilton (GBR/Mercedes) 1:21.521 (28 giri) (media: 205,567 km/h)
Valtteri Bottas (FIN/Mercedes) 1:21.550 (30)
Kimi Räikkönen (FIN/Ferrari) 1:22.456 (24)
Sebastian Vettel (GER/Ferrari) 1:22.600 (23)
Max Verstappen (NED/Red Bull-TAG Heuer) 1:22.706 (22)
Daniel Ricciardo (AUS/Red Bull-TAG Heuer) 1:23.084 (17)
Kevin Magnussen (DEN/Haas-Ferrari) 1:23.670 (22)
Romain Grosjean (FRA/Haas-Ferrari) 1:23.758 (23)
Nico Hülkenberg (GER/Renault) 1:23.993 (24)
Carlos Sainz Jr (ESP/Toro Rosso-Renault) 1:24.004 (21)
Sergio Pérez (MEX/Force India-Mercedes) 1:24.188 (23)
Esteban Ocon (FRA/Force India-Mercedes) 1:24.324 (22)
Stoffel Vandoorne (BEL/McLaren-Honda) 1:24.400 (24)
Felipe Massa (BRA/Williams-Mercedes) 1:24.618 (34)
Daniil Kvyat (RUS/Toro Rosso-Renault) 1:24.642 (18)
Marcus Ericsson (SWE/Sauber-Ferrari) 1:24.966 (23)
Pascal Wehrlein (GER/Sauber-Ferrari) 1:25.182 (24)
Lance Stroll (CAN/Williams-Mercedes) 1:25.919 (34)
Sergey Sirotkin (RUS/Renault) 1:26.293 (10)
Fernando Alonso (ESP/McLaren-Honda) nessun giro

Seconda sessione
Lewis Hamilton (GBR/Mercedes) 1:20.802 (39 giri) (media: 207,396 km/h)
Valtteri Bottas (FIN/Mercedes) 1:20.892 (38)
Kimi Räikkönen (FIN/Ferrari) 1:21.112 (34)
Sebastian Vettel (GER/Ferrari) 1:21.220 (36)
Max Verstappen (NED/Red Bull-TAG Heuer) 1:21.438 (29)
Daniel Ricciardo (AUS/Red Bull-TAG Heuer) 1:21.585 (35)
Nico Hülkenberg (GER/Renault) 1:21.687 (40)
Jolyon Palmer (GBR/Renault) 1:21.992 (43)
Felipe Massa (BRA/Williams-Mercedes) 1:22.015 (38)
Carlos Sainz Jr (ESP/Toro Rosso-Renault) 1:22.265 (34)
Romain Grosjean (FRA/Haas-Ferrari) 1:22.371 (36)
Esteban Ocon (FRA/Force India-Mercedes) 1:22.520 (37)
Stoffel Vandoorne (BEL/McLaren-Honda) 1:22.693 (36)
Sergio Pérez (MEX/Force India-Mercedes) 1:22.722 (32)
Kevin Magnussen (DEN/Haas-Ferrari) 1:23.007 (32)
Marcus Ericsson (SWE/Sauber-Ferrari) 1:23.082 (37)
Lance Stroll (CAN/Williams-Mercedes) 1:23.221 (35)
Daniil Kvyat (RUS/Toro Rosso-Renault) 1:23.236 (27)
Pascal Wehrlein (GER/Sauber-Ferrari) 1:23.599 (31)
Fernando Alonso (ESP/McLaren-Honda) 1:24.077 (21)






