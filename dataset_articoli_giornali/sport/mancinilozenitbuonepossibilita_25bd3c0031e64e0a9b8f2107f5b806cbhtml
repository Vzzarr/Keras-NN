
            
            (ANSA) - ROMA, 30 MAG - "Con i dirigenti dello Zenit ci siamo
visti e conosciuti. Al momento c'è questo, poi vedremo nei
prossimi giorni. Possibilità di trasferirsi in Russia ce ne
sono". Roberto Mancini non smentisce le indiscrezioni che danno
per fatto il suo trasferimento allo Zenit San Pietroburgo,
alimentate anche da una foto che lo ritrae con Alexei Miller,
Ceo di Gazprom, società proprietaria del club. "Se ho chiesto
consigli a Spalletti sullo Zenit? No, non ho chiesto niente. Al
momento non c'è niente", ribatte Mancini, oggi al circolo
Canottieri Aniene a Roma in occasione dei premi Ussi. "Ho visto
l'addio di Francesco Totti alla Roma ed è stato molto bello. I
tifosi sono stati commoventi ed è giusto così per uno come lui
che ha giocato tutta la vita con la stessa maglia Capisco tante
persone che erano allo stadio e si sono commosse. Capisco anche
la sua emozione perché non è semplice, poi lui sa cosa deve
fare. Ognuno deve essere libero di smettere quando se la sente".   
				          