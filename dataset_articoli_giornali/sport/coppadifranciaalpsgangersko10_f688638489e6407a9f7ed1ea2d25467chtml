
            
            (ANSA) - ROMA, 27 MAG - Il Paris Saint Germain vince la 100/a
edizione della coppa di Francia, conquistando il trofeo per
l'undicesima volta, la terza consecutiva. Nessuna sorpresa nel
risultato della sfida tra la corazzata di Unai Emery, forse al
passo d'addio, e la cenerentola Angers, ma la partita allo Stade
de France è andata in maniera diversa rispetto alle attese. Il
93' il risultato era ancora sullo 0-0 e solo una sfortunata
autorete di Cissokho ha consentito al Psg di passare in
vantaggio e vincere l'incontro quando ormai i bianconeri
speravano di aver conquistato i supplementari.   
				          