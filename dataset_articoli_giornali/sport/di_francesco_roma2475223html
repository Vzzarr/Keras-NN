Eusebio Di Francesco, in un’intervista uscita su Il
Messaggero il 9 febbraio del 2016, ci raccontò il suo
calcio «colto e libero». Era un po’ arrabbiato
per la sconfitta subita due giorni prima contro la Roma, e della
Roma non voleva parlare, perché il suo nome spesso veniva
accostato ai giallorossi e questo lo infastidiva.
“Colto” perché Eusebio faceva riferimento
all’importanza della cultura nei ragazzi che si approcciavano
al calcio. Parlò dell’obbligo di far loro frequentare
le scuole, perché «se sono pochi ad arrivare in serie
A, gli altri poi che fanno?». Quindi meglio passare
più tempo davanti a una lettura che non stare con gli occhi
puntati sui social.
