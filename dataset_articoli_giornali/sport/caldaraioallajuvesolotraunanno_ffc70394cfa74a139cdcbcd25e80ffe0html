
            
            (ANSA) - FIRENZE, 29 MAG - "Alla Juve sì ma solo tra un
anno". Mattia Caldara lo ha ribadito oggi a Coverciano dove sta
partecipando al quarto stage azzurro organizzato dal ct 
Ventura. "Ho già sottoscritto un contratto coi bianconeri - ha
spiegato il difensore dell'Atalanta - ma sono già d'accordo
che resterò un altro anno a Bergamo per migliorarmi ed essere
più pronto per la Juve". Meno chiaro il futuro di Andrea Conti,
pure lui consacratosi con Gasperini: "Sarei felice di restare,
l'Atalanta è una famiglia però mi farebbe piacere anche fare
un'esperienza in una grande. Vedremo cosa dirà il mercato".   
				          