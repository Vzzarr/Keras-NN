
            
            (ANSA) - ROMA, 30 MAG - "Lascio una Roma forte, che ha fatto
quasi tutto bene, nel lavoro collettivo. Non sempre tutti hanno
remato dalla stessa parte": sono le parole di commiato di
Luciano Spalletti da tecnico della Roma. "Ho sempre lavorato con
coerenza: alle volte ho usato parole forti, ma perche' in quel
momento serviva così. I fischi che ho preso domenica io
non li merito. Li avevo sentiti già prima, percheè non nascono
da me ma da chi ha voluto creare una divisione tra me e Totti
che non esiste", ha aggiunto Spalletti. "Ora Totti non c'è più e
questa divisione deve essere superata - ha precisato - Io e
Francesco continueremo a rispettarci, a stimarci reciprocamente
se poi parla qualche ventriloquo...certe cose sono dispiaciute
soprattutto a me. Ma io vado dritto per la mia strada".   
				          