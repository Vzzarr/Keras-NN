
            
            (ANSA) - ROMA, 30 MAG - Sarà Benevento-Carpi la finale
playoff di Serie B per decidere la terza promozione in Serie A.   
				La squadra campana ha pareggiato 1-1 a Perugia, ma in virtù
dell'1-0 dell'andata accede alla finale: l'andata si disputerà a
Carpi domenica 4 giugno, il ritorno a Benevento quattro giorni
dopo. I campani hanno fatto una gara accorta senza correre
grandi rischi e nel secondo tempo vanno addirittura in vantaggio
con Puscas (36') prima del pareggio al 91' di Nicastro. Inutile
il forcing degli umbri negli ultimi minuti.   
				          