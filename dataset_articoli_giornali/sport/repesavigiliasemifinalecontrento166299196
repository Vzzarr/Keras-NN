

Jasmin Repesa (lapresse)






MILANO - Lo scudetto da difendere passa anche dalla sfida con Trento. Superati - non senza i difficolttà - i quarti con Capo d'Orlando, Milano si prepara a gara 1 della semifinale con la Dolomiti Energia. Una sfida che Jasmin Repesa non intende sottovalutare. Pur se il bilancio dei precedenti pende dalla parte di Milano (7-2 con un 3-0 nei quarti playoff della scorsa stagione) Trento, che è alla sua prima semifinale, è l'unica squadra che in stagione regolare è riuscita a passare al Forum. "Sarà una serie molto difficile - dice il coach dell'EA7, che per l'occasione potrà contare anche sul recuperato Sanders - perché andiamo ad incontrare un'avversaria in forma, molto fisica e atletica. Dovremo rispondere con la stessa energia. In questi playoff siamo partiti indietro di condizione perché troppi giocatori erano reduci da infortuni e problemi vari, ma nel corso della serie contro Capo d'Orlando siamo cresciuti, sia in attacco che in difesa, siamo migliorati molto. Non siamo certo al top della condizione ma rispetto a due settimane fa stiamo molto meglio. Abbiamo una panchina più lunga di Trento ma soprattutto vogliamo vincere, difendere il campo e mantenere qui il nostro scudetto".
Basket, playoff serie A; quarti gara 4: Capo d'Orlando-Milano 62-77












 
	         









 






