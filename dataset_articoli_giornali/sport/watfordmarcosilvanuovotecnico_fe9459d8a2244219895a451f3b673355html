
            
            (ANSA) - ROMA, 27 MAG - Panchina ancora straniera per il
Watford che, per il dopo Walter Mazzarri, ha scelto il
portoghese Marco Silva, a sua volta in partenza dall'Hull,
dov'era approdato a gennaio senza però riuscire ad evitare la
retrocessione in Championship, la seconda divisione inglese. Il
39enne allenatore, precisa il club sul suo sito internet, ha
firmato un contratto di due anni. Nel suo palmares, fra l'altro,
c'è uno scudetto in Grecia con l'Olympiacos, vinto nel 2016 con
sei giornate d'anticipo.   
				          