
            
            (ANSA) - ROMA, 29 MAG - Anche Fabio Fognini si aggiunge alla
piccola pattuglia di azzurri che ha raggiunto il secondo turno
al Roland Garros. Il tennista ligure e' riuscito solo al quinto
set ad avere ragione del giovane statunitense Frances Tiafoe,
col punteggio di 6-4, 6-3, 3-6, 1-6, 6-0, in due ore e 45 minuti
di gioco. L'incrocio del tabellone lo porta ad affrontare un
altro italiano, Andreas Seppi.   
				          