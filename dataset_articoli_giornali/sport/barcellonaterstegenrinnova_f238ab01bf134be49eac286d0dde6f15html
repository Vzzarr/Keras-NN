
            
            (ANSA) - ROMA, 29 MAG - In attesa di chiudere con Lionel
Messi, il Barcellona prosegue nei rinnovi dei contratti dei
giocatori più forti. Il club blaugrana ha annunciato l'accordo
con il portiere tedesco Marc-André Ter Stegen per prolungare la
collaborazione fino al 2022. Nessun dato ufficiale sulle cifre
in ballo, se non per la clausola rescissoria, fissata a 180
milioni di euro. La firma è prevista domani in tarda mattinata
nella sede del club. Ter Stegen si unisce così a Mascherano,
Luis Suarez, Neymar, Busquets e Rakitic, che hanno tutti
prolungato di vari anni i rispettivi contratti. Ora tocca a
Messi, manca anche Andres Iniesta.   
				          