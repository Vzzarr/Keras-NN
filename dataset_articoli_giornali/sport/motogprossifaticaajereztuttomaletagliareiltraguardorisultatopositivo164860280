
JEREZ (SPAGNA) - Il Gp di Jerez de la Frontera non ha visto Valentino Rossi tra i protagonisti. Il leader del Mondiale di MotoGp ha affrontato una corsa in difesa, concludendo solo al decimo posto, lontanissimo dal vincitore Dani Pedrosa: "E' stata una gara molto difficile al termine di un weekend molto difficile. Non ho mai avuto un buon feeling con la moto e le gomme. Abbiamo cercato di lavorare molto, specialmente per sistemare spin e accelerazione, ma sfortunatamente in gara è andato tutto male", ha dichiarato Valentino. Col passare dei giri le cose sono andate peggiorando: "Alla fine ho dovuto rallentare molto, c'erano molte vibrazioni. E' stato positivo arrivare alla fine, ma per l'intero è team è stato un fine settimana complicato". Le aspettative per il primo Gp europeo della stagione erano diverse: "Ci aspettavamo di essere più forti e competitivi in questa pista, almeno guardando ai risultati dello scorso anno. Abbiamo bisogno di capire cosa è successo, domani faremo dei test e vedremo", conclude.
MotoGp, a Jerez vince Pedrosa: Rossi è solo decimo
     






