
            
            (ANSA) - MILANO, 30 MAG - Roberto Maroni ha consegnato i
premi speciali Rosa Camuna 2017 a Silvio Berlusconi e a Massimo
Moratti per "l'impegno nel sociale dei due gloriosi club" Inter
e Milan e delle loro Fondazioni. "Abbiamo deciso di assegnare il
premio speciale a questi due gloriosi club che hanno fatto di
Milano e della Lombardia un punto di riferimento dello sport nel
mondo" ha detto Maroni durante la cerimonia di consegna al
Belvedere di Palazzo Lombardia: "Ci avete fatto inorgoglire,
soffrire e gioire molto. Questo non è un amarcord ma un premio a
quello che le due squadre fanno e continuano a fare nel campo
del sociale". "Noi siamo molto impegnati su questo fronte, in
cui investiamo tante risorse, e con questo premio speciale
vogliamo riconoscere l'impegno di Milan e Inter. Questo è il
significato principale del premio di oggi" ha concluso Maroni.   
				Il governatore ha donato a Moratti una maglia del Milan con la
scritta Massimo e il numero 1, mentre a Berlusconi una maglia
dell'Inter con la scritta Silvio e il numero 1.   
				          