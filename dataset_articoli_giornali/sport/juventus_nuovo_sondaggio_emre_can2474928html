Da tempo la Juventus ha puntato un ghiotto affare: Emre Can, promettente centrocampista del Liverpool in scadenza 2018. Una vera e propria occasione di calciomercato, considerando le sue qualità e ampi margini di crescita. Nelle ultime settimane il club bianconero ha preso nuove informazioni. Alcuni emissari sono stati mandati in Inghilterra proprio per aggiornare i report sull’ex Bayern, già nel mirino delle big di Premier. Il dg Marotta spera ora che il pressing del tecnico Klopp – intervenuto nella trattativa per il rinnovo di Emre Can – non si riveli determinante. Il Liverpool, in ogni caso, ad oggi continua a chiedere 30 milioni di euro per il suo cartellino.