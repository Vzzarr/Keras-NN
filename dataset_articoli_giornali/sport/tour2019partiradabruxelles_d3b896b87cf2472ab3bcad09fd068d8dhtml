
            
            (ANSA) - PARIGI, 30 MAG - Il Tour de France 2019 partirà da
Bruxelles, a 50 anni dalla prima vittoria del belga Eddy Merckx.   
				Lo hanno annunciato oggi le autorità della capitale belga e gli
organizzatori della Grande Boucle. "E' il minimo che potevamo
fare. Eddy Merckx è un campione eccezionale e una persona di
un'umiltà eccezionale, un vero signore" ha dichiarato Christian
Prudhomme, direttore del Tour. Sarà la 23/a volta che il Tour
de France partirà dall'estero: anche l'edizione di quest'anno
non inizierà dalla Francia ma dalla Germania, a Dusseldorf il
primo luglio.   
				          