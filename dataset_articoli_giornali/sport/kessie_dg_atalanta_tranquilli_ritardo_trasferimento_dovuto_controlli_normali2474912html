Roma. L’indiscrezione dell’Afrique Press circa i dubbi del Milan sull’età di Kessie non preoccupa l’Atalanta. Il direttore generale nerazzurro, Umberto Marino, uscendo dal Salone d’Onore del Coni, dopo aver ricevuto il Premio Fair Play Finanziario per il miglior vivaio della serie A, ha detto: «Non ho letto nulla e non so nulla perché ero qui a Coni. Non ho nessun commento da fare. Il ritardo nel trasferimento? Normali attività di controllo e verifiche. Non ho sentito i dirigenti del Milan, ma noi siamo tranquilli». Intanto, aspettando ulteriori chiarimenti, il trasferimento del centrocampista ivoriano classe '96 si fa sempre più complicato.