

La rifinitura delle Zebre al Lanfranchi. Foto Zebre Rugby 






PARMA - Treviso o Zebre, chi comanda in Italia? Le franchigie si sfidano sabato pomeriggio allo stadio Lanfranchi di Parma (ore 18.15, diretta Eurosport2) nell'ultimo turno del torneo celtico di rugby, che vede i due club malinconicamente in fondo alla classifica con 19 punticini entrambe. Il palio c'è un posto nella Champions ovale per il prossimo anno. I padroni di casa delle Zebre, che recuperano il capitano George Biagi, hanno vinto le ultime due partite giocate in Emilia ad aprile: contro i campioni in carica, gli irlandesi del Connacht, e i Dragons gallesi. I trevigiani hanno avuto la meglio nel derby dell'andata (23-12) e con un pareggio finirebbero comunque davanti. Negli scontri diretti precedenti prevale Treviso (6-3). Tutta da vedere la sfida tra le due diverse regìe: con Canna e Violi da una parte, McKinley (l'irlandese appena preso in considerazione dal ct della Nazionale, Conor O'Shea) e Tebaldi dall'altra. In campo scenderanno oltre trenta potenziali azzurri, tra titolari e riserve.

Sempre sabato, alle 18 si gioca allo stadio Battaglini di Rovigo la prima semifinale del campionato di Eccellenza tra i padroni di casa e il Petrarca Padova.

Zebre: Padovani - Baker, Bisegni, Castello, Van Zyl - Canna, Violi - Van Schalkwyk, Sarto, Mbandà - Biagi, Koegelenberg - Ceccarelli, D'Apice, Lovotti. A disposizione: Fabiani, Andrea De Marchi, Roan, Ruzza, Meyer, Palazzani, Boni, Bellini. All. Victor Jimenez.
Treviso: Odiete - Esposito, Iannone, Sgarbi, Benvenuti - McKinley, Tebaldi - Barbieri, Steyn, Minto - Budd, Fuser - Ferrari, Bigi, Zani. A disposizione:
16 Davide Giazzon, Porolli, Pasquali, Paulo, Lazzaroni, Gori, Allan, Sperandio. All. Kieran Crowley






