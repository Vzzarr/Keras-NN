(ANSA) - SANTA MARGHERITA DI PULA (CAGLIARI), 30 MAG Imprevisto nel corso delle visite mediche a cui in mattinata il Milan ha fatto sottoporre Franck Kessie per completare il suo trasferimento in rossonero dall'Atalanta. Durante i controlli sul centrocampista ivoriano classe 1996 è stato infatti rilevato un problema fisico non meglio precisato. Secondo quanto filtra non sarebbe preoccupante, ma si è deciso comunque di procedere con ulteriori approfondimenti medici.   