
            
            (ANSA) - ROMA, 30 MAG - "Il bilancio sulla gestione
Spalletti? Il bilancio lo danno i punti che ha fatto con la
Roma, quindi è positivo. Lo ringrazio per ciò che ha
fatto per la Roma e adesso aspettiamo il nuovo allenatore con
fiducia". Così Alessandro Florenzi nel giorno in cui è arrivata
l'ufficialità del divorzio della Roma dal tecnico. 
"Speriamo che il nuovo allenatore sappia dare entusiasmo e
dovremo essere bravi tutti a dare il nostro supporto e remare
nella stessa direzione", aggiunge Florenzi oggi al circolo
Canottieri Aniene per i premi Ussi. Sul nome di Eusebio Di
Francesco, tecnico del Sassuolo accostato alla panchina della
Roma, il giocatore giallorosso afferma: "Non lo so, ma il
Sassuolo gioca veramente un buon calcio. In ogni caso la società
prenderà la decisione migliore per la Roma La festa di addio di
Totti l'ho vissuta con grande rispetto Si sa che per noi è stato
molto importante e credo continuerà ad esserlo".   
				          