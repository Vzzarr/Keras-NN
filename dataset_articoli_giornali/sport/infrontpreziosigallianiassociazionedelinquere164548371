

(ansa)






MILANO - Soldi, diritti tv e calcio. Nelle carte della procura di Milano sull'inchiesta Infront ( pubblicato su Repubblica 11 aprile) coinvolti anche Preziosi e Galliani: caduta però l'ipotesi di associazione a delinquere dopo la decisione del Gip. Nella richiesta di arresto per associazione a delinquere, presentata il 13 marzo scorso nei confronti degli indagati Silva, Bogarelli e Ciocchetti (Infront), dai pm di Milano, Pellicano Filippini e Polizzi, si sostiene che i tre insieme a "Adriano Galliani ( Milan) ed Enrico Preziosi (Genoa),  abbiano costituito una associazione a delinquere in grado di intercorsi fin dal 2009 tra le squadre di calcio,  cui spettava gli ingenti benefici ( stimabile in non meno di 1,5 miliardi l'anno) ed il mercato,  per appropriarsi indebitamento e clandestinamente una fetta consistente". Su questa richiesta d' arresto, il gip di Milano ha respinto la tesi della procura sostenendo che non si trattasse di una associazione a delinquere ma al massimo di una " lobby".

 La richiesta di arresto dei manager Infront, il cui rigetto da parte del gip Manuela Accurso Tagano è stata impugnato dai pm di Milano Roberto Pellicano, Paolo Filippini e Giovanni Polizzi, riguarda Riccardo Silva (il fondatore nel 2004 della MP & Silva), Marco Portareli e Giuseppe Ciocchetti, ex presidente ed ex direttore generale di Infront Italy, società advisor della Lega Calcio. I tre, si legge nel capo di imputazione, avrebbero "costituito, organizzato e gestito una associazione a delinquere finalizzata a commettere una serie indeterminata di delitti, tra i quali turbativa d'asta (in relazione ai diritti tv  per il mercato estero, ndr), autoriciclaggio, truffa aggravata, ostacolo alle funzioni di vigilanza, evasione fiscale e comunque tutti quei reati di volta in volta necessari per governare i processi di sfruttamento dei diritti audiovisivi derivanti dal gioco del calcio, con l'impossessamento di denaro che avrebbe dovuto, in un corretto regime concorrenziale, entrare nelle casse della Lega Calcio e quindi, pro quota, nelle casse delle società che vi aderiscono". Tale associazione per i pm "ha operato dal 2009 fino a tutto il 2015" e sarebbe stata costituita anche da Preziosi, Andrea Locatelli, ex manager Infront e altri, e si sarebbe giovata "del ruolo fondamentale svolto" dalla "società nominata advisor della Lega Calcio di serie A dal gennaio 2009 fino ad oggi". "Ricopre un ruolo importante nella realtà associativa - scrivono i pm - il rapporto tra Bogarelli e Galliani, dirigente del Milan Calcio e vice presidente della Lega".

Secondo una informativa della Gdf, riportata nella richiesta, risultano diverse telefonate intercettate che "rivelano l'esistenza di 'rapporti e interessi comuni'" tra Bogarelli da un lato e Galliani e Preziosi dall'altro. "Emerge in particolare - annotano i pm - la condivisione di strategie comuni che coinvolgono il mondo del calcio. Non risulterebbero derivare esclusivamente dalla rivalità sportiva, bensì dal perseguimento di interessi economici e dalla loro tutela". A questo proposito nell'atto si parla di due conversazioni tra Galliani e Bogarelli che "stigmatizzano il presidente della Juventus, Agnelli".  "E via, adesso la deve smettere questo signorino". Il "signorino" evocato dall'ex ad del Milan, Adriano Galliani in un'intercettazione agli atti dell'inchiesta Infront sui diritti televisivi del calcio è il presidente della Juventus, Andrea Agnelli. Al telefono, l'ex dirigente rossonero e Marco Bogarelli, ammistratore di Infront Italy, "stigmatizzano - scrivono i pm - il comportamento del presidente della Juventus, Agnelli". Questo il testo di una delle conversazioni datate marzo 2015 e riportate nella richiesta di arresto per 3 indagati, tra cui Bogarelli, bocciata dal gip nelle settiamane scorse. Bogarelli: "(...) Basta Agnelli però...o no?". Galliani: "e...lo so...ho capito...e come si fa a fermarlo? Io glielo dico". Bogarelli: "E lo so, ma in Lega qualcuno dovrà dire qualcosa, qualche società, troviamo spazio da qualche parte, perché veramente oltre a essere un imbecille per altro....cioè, non è che è un genio...non lo so, poi va in Germania a sputtanare la Lega...io adesso gli scrivo, basta, non può avere...tutti che sputano sul calcio italiano, come si fa a vendere?" In seguito, parlando dei cosiddetti diritti d'archivio, Galliani usa tono molto duri: "(...) L'arroganza è cosa della Juventus che ad essa non sa sfuggire...commento che io ho fatto, voglio dire, loro bisognano darli...perché il sigor Agnelli prende 100 milioni dalla Lega Calcio". E ancora, in una chiamata successiva, l'ex ad rossonero ribadisce che Agnelli "continua a sputare merda sul calcio italiano" e "vive di quello". "E' pazzesco, è pazzesco - dice ancora Galliani - appena fatto una polemica, quindi per caso mi ha chiamato un'agenzia di stampa, io non avrei neanche risposto...gli ho detto: 'no, guardi, non leggo le interviste del signor Agnelli'. Comunque adesso bisogna dargli addosso a questo signore perché non va bene". E quando Bogarelli gli dice che è "impazzito, credo proprio sia fuori di testa", Galliani risponde: "Si', si'".  Poco più avanti Bogarelli afferma: "dai un'accelerata". Dall'altra parte l'ex presidente rossonero: "solo sarà bene che risponda qualcun altro perché io, voglio dire, io la botta gliela do, io voglio star concentrato, la botta sarà nella ripartizione dei diritti televisivi, lì gli darò la botta... adesso chiamo Enrico che dice sempre che bisogna parlare con Agnelli". E ancora Galliani: "adesso faccio un po' di casino". Bogarelli: "eh, bravo". Galliani: "fai un po' di casino anche tu".



 






