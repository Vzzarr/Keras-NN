
            
            (ANSA) - ROMA, 30 MAG - "Qui non si tratta di accontentare
Inzaghi, non è che Inzaghi è diventato mago Merlino che risolve
tutti i problemi". A margine della presentazione del report del
calcio 2015-16, il presidente della Lazio Claudio Lotito
assicura che l'intenzione del club biancoceleste è di rafforzare
la squadra per il prossimo campionato di Serie A: "Io non devo
accontentare nessuno. Inzaghi - aggiunge Lotito - ha messo in
atto un sistema che ha fatto dei risultati con una squadra di
qualità, è chiaro che non vogliamo indebolirla ma
rafforzarla".   
				          