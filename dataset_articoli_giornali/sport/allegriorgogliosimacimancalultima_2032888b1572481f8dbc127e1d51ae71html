
            
            (ANSA) - TORINO, 28 MAG - "Cinquantasei partite di cui essere
orgogliosi". Questo il riassunto della stagione della Juventus
fatto da Allegri al termine dell'ultima partita di campionato
contro il Bologna: "Manca l'ultima, la più importante. La
prepareremo sapendo che siete al nostro fianco" ha proseguito
l'allenatore bianconero sul suo profilo Twitter. Il riferimento
è alla finale di Champions League in programma a Cardiff il 3
giugno contro il Real Madrid: dopo aver conquistato scudetto e
Coppa Italia, la Juventus è a una vittoria di distanza da uno
storico triplete.   
				          