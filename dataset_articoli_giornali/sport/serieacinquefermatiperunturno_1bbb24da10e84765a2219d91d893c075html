
            
            (ANSA) - ROMA, 30 MAG - Cinque squalificati per una giornata
e una ammenda di 15mila euro inflitta alla Sampdoria per i
"cori insultanti" nei confronti dei sostenitori del Napoli.   
				sono le decisioni del giudice sportivo della serie A, Gerardo
Mastrandrea, in relazione alle partite dell'ultima giornata di
campionato giocata domenica scorsa. Tra i calciatori espulsi,
fermati per una giornata Federico Chiesa (Fiorentina), Gabriel
Paletta (Milan) e Bartolomeu Quissanga (Lazio). Tra i non
espulsi, squalificati per un turno Giuseppe Bellusci (Empoli) e
Lucas Boye (Torino).  Il giudice sportivo ha poi inflitto 15mila
euro di ammenda alla Sampdoria "per avere la maggioranza dei
suoi sostenitori, assiepati nelle gradinate, nel corso della
gara, più volte intonato cori insultanti di matrice territoriale
nei confronti dei sostenitori della Soc. Napoli". Ammenda di
2000 euro all'Inter "a titolo di responsabilità oggettiva, per
avere ingiustificatamente ritardato l'inizio della gara di circa
sette minuti".   
				          