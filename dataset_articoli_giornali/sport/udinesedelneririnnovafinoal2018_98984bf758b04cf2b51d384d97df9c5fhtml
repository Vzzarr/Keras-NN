
            
            (ANSA) - UDINE, 30 MAG - Luigi Delneri sarà l'allenatore
dell'Udinese fino al 30 giugno 2018. L'ufficialità della proroga
del contratto è arrivata oggi. Lo ha reso noto Udinese Calcio
comunicando di aver esercitato il diritto di opzione per il
prolungamento del rapporto professionale con l'allenatore
responsabile della prima squadra. Con le stesse modalità, è
stata prolungata la durata del rapporto professionale anche con
l'allenatore in seconda Giuseppe Ferrazzoli. "Sono contento che
la società abbia deciso di esercitare l'opzione. Andiamo avanti
insieme sulla strada che abbiamo già intrapreso quest'anno con
l'obiettivo e la speranza di continuare la crescita e migliorare
i risultati", ha dichiarato Delneri.   
				          