

Tifosi dello Stade Français riuniti per protesta 

PARIGI - Il piano di fusione tra i club di rugby parigini Racing 92 e Stade Francais è stato annullato. Lo ha annunciato il presidente del Racing, Jacky Lorenzetti, sei giorni dopo l'annuncio del progetto che ha da subito trovato forti opposizioni. I giocatori dello Stade Francais avevano iniziato uno sciopero a tempo indeterminato la scorsa settimana. Hanno dimostrato la loro contrarietà anche la federazione francese e il sindaco di Parigi. "Le condizioni sociali, umane, sportive non erano soddisfatte. Forse abbiamo voluto avere ragione troppo presto", ha spiegato Lorenzetti. "Il futuro dello Stade Francais verrà scritto senza di noi e auguro loro il meglio". Il sindacato dei giocatori ha poi comunicato la conclusione dello sciopero.
 






