
            
            (ANSA) - ROMA, 31 MAG - "Voglio rendere il club ancora più
grande di quanto lo sia ora": sono le prime parole del
neoallenatore del Barcellona, Ernesto Valverde, rilasciate ai
canali tematici del club. "Ho passato gran parte del mio tempo
come giocatore qui - ha detto l'ex Athetic Bilbao che ha vestito
la maglia blaugrana dal 1988 al 1990 - e so cosa significa
essere al Barca. E' un privilegio essere venuto qui e mi ritengo
molto fortunato che il club abbia pensato a me e che mi abbia
offerto questa opportunità. Affronto questa nuova fase con
grande entusiasmo - aggiunge Valverde - come una grande sfida, e
con l'intenzione di rendere il club ancora migliore e più grande
di quanto già non lo sia".   
				          