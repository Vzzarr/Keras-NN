
            
            (ANSA) - ROMA, 31 MAG - Le squadre di calcio europee valgono
sempre di più: i 32 club più ricchi hanno raggiunto un valore
complessivo di quasi 30 miliardi di euro nel 2016, il 14% in più
rispetto all'anno precedente: è quanto emerge da uno studio di
Kpmg riportato dal "Financial Times".   
				   Fra i dieci club che valgono di più in Europa c'è un'unica
squadra italiana, la Juventus, al nono posto con i suoi quasi
1,5 miliardi di euro. La medaglia d'oro va al Manchester United,
che vale oltre 3 miliardi di euro. Al secondo posto il Real
Madrid e al terzo il Barcellona. Nella top 10, poi, sei
posizioni sono occupate da club inglesi: oltre allo United ci
sono infatti l'Arsenal, il Tottenham, il Liverpool, il
Manchester City e il Chelsea. Completa la classifica il Bayern
Monaco.   
				   Kpmg, infine, considera che il valore delle squadre di calcio
europee continuerà ad aumentare con i diritti televisivi.   
				          