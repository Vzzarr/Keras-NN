
            
            (ANSA) - ROMA, 31 MAG - "Spero che i tifosi dopo le lacrime
di domenica ci stiano vicini, anche se l'addio di Totti fa male
a tutti. Ci ho pensato: dopo Francesco non potevo andarmene
anche io, sarebbe stata una mazzata troppo grande". C'è anche
una vena romantica nella decisione di Daniele De Rossi di
rinnovare per altre due stagioni con la Roma. "Penso di essere
un degno sostituto di Francesco come sentimenti - spiega il
futuro capitano - Questa è stata una delle mie tre migliori
stagioni ed il merito è anche di Spalletti". "In questo periodo
- ha aggiunto De Rossi poi a Sky - ho pensato a tante cose, a
cosa significava rimanere ancora qui a Roma e ho preso questa
decisione. Sono contento che anche la società sia stata sempre
molto ferma, soprattutto da quando è arrivato Monchi, nel
volermi tenere".   
				          