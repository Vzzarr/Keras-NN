
            
            (ANSA) - ROMA, 30 MAG - Il Napoli e Maurizio Sarri ancora
insieme. Il prosieguo del rapporto che dura da due stagioni è
stato di fatto confermato oggi al Salone d'Onore del Coni, con
il presidente Aurelio De Laurentiis che ha accompagnato il
tecnico per ritirare il premio 'Enzo Bearzot'. A confermare la
volontà di proseguire assieme, lo stesso Sarri: "La mia
sensazione in questo momento è di non aver finito al Napoli. Ho
un lavoro da finire", ha detto l'allenatore toscano. "Per il
futuro non sono assolutamente preoccupato", la replica di De
Laurentiis - Per il futuro non sono assolutamente
preoccupato. Mi sono beccato brutti manifesti quando avevo
scelto Sarri, ora sono contento che ci sia un plauso totale per
Sarri: lavoreremo insieme e finché andremo d'accordo non credo
ci sia bisogno di parlare della clausola rescissoria", ha
spiegato il patron partenopeo.   
				          