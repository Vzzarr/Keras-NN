
            
            (ANSA) - ROMA, 31 MAG - ''Il risultato non conta perché
l'avversario non era di grosso livello però era la prima partita
di quelli dello stage. Ci sono state buone giocate, tutte di
prima, con la ricerca sistematica di quelle cose che abbiamo
provato nei pochi allenamenti. Lo spirito era quello giusto,
come la disponibilità. Alle spalle di chi sta giocando ora in
Nazionale c'è un gruppo di ragazzi che stanno lavorando e
vogliono arrivare anche loro'': così., ai microfoni di RaiSport
il ct dell'Italia Gian Piero Ventura commenta il successo della
sua 'sperimentale' contro San Marino. ''Sicuramente qualcuno di
quelli di stasera farà parte della nazionale - ha aggiunto - Non
bisogna avere fretta ma hanno potenzialità''.   
				          