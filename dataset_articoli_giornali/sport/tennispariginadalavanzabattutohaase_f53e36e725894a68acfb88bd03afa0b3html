
            
            (ANSA) - ROMA, 31 MAG - Viaggia con velocità di crociera
sostenuta Rafael Nadal, numero 4 della classifica mondiale e del
tabellone. Il mancino di Manacor, che insegue una storica
'Decima' in questo torneo, ha dominato l'olandese Robin Haase,
numero 46 Atp: 61 64 63 lo score in favore dello spagnolo che ha
centrato la sua 74esima vittoria a Parigi, senza concedere
alcuna palla break al suo rivale, commettendo pochissimi errori
non procurati (13 in totale contro i 27 del 'tulipano'). Nadal
troverà al terzo turno dall'altra parte della rete il georgiano
Nikoloz Basilashvili, numero 63 del ranking, capace di
estromettere con tre tie-break il serbo Viktor Troicki, numero
39 Atp. Prima di Nadal si era qualificato Novak Djokovic che ha
concesso solo otto game al portoghese Joao Sousa, numero 59 Atp:
61 64 63 lo score per il serbo.   
				          