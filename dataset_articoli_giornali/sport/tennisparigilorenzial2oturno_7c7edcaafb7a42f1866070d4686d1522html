
            
            (ANSA) - ROMA, 30 MAG - Pokerissimo azzurro al Roland Garros
con Paolo Lorenzi che ha vinto il suo primo match nel main draw
dello Slam parigino ed ha portato a cinque il numero delle
vittorie azzurre in altrettanti match di primo turno di questa
edizione dopo quelle messe a segno lunedì da Simone Bolelli,
Stefano Napolitano, Andreas Seppi e Fabio Fognini. 
   Nelle sei precedenti apparizioni parigine Lorenzi non era mai
riuscito a superare il match d'esordio. Il 35enne senese
stavolta ha sfatato il tabù battendo per 6-0 6-2 6-4 il lituano
Ricardas Berankis.   
				          