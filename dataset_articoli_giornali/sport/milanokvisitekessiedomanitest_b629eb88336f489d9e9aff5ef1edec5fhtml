
            
            (ANSA) - MILANO, 31 MAG - I controlli supplementari a cui si
è sottoposto questa mattina Franck Kessie hanno dato un buon
esito così il centrocampista ivoriano domani farà i test a
Milanello con Milan Lab, seguendo l'iter necessario per arrivare
alle firme sul contratto. Nelle ore successive potrebbe quindi
arrivare l'ufficialità del trasferimento del giocatore
dall'Atalanta al Milan per 28 milioni di euro.   
				          